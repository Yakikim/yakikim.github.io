---
tags: [Purchasing, OP , Spec ] 
Published: [13/05/2021]
---

# מצב קיים

<div dir="rtl"> 
	

# 2. מצב קיים

  

## 2.1 מבוא ומושגים כלליים

### 2.1.1 קומבינציה חשבונאית

כל פעולה, במערכת ה-ERP, שיש בגינה רישום חשבונאי, מזכה קומבינציה חשבונאית אחת ומחייבת את האחרת.

כל קומבינציה חשבונאית בארגון מכילה, בין היתר, את הסגמנטים הבאים:

A. מחלקה: מספר מזהה של המחלקה שהוגדרה בארגון האו"פ כמחלקה נפרדת. דוגמא: "7123 – שיווק ופרסום", "4123 – הפקה" ועוד.

B. תת חשבון: מספר מזהה של קטגוריית ההוצאה. לדוגמא: " 0649 – מחשוב אישי – רכישות חומרה", " 1013 – טלפונים רכישות ואחזקה".

### 2.1.2 תקצוב

כיום עיקר תקציב הרכש מנוהל לפי תת חשבון ומחלקה.

### 2.1.3 ניהול וניצול התקציב

התקציב אמנם מנוהל בתוך המחלקה, אך ניצול התקציב במערכת ה-ERP מתבצע אצל הגורם המקצועי האחראי על תת החשבון המנוצל(ראה הסבר להלן)

השיריון התקציבי מבוצע עם הקמת הדרישה במערכת אך הניצול בפועל של התקציב מתבצע עם אישור החשבונית בעד השירות.

### 2.1.4 גורם מקצועי

גורם מקצועי הינה מחלקה שמעניקה למחלקות אחרות שירותים היחודיים להתמחות המקצועית שלה. כך לדוגמא: מנהל המחשוב מציע שירותים וטובין בתחום המחשוב ליתר מחלקות האופ.

בד"כ הגורם המקצועי יהיה זה שיניע את תהליך הרכש וכן אישור ההוצאה בפועל עבור תתי חשבון שבאחריותו.

## 2.2 תהליכי הרכש במצב הקיים

### 2.2.1 הקמת מסמך הייזום

מחלקה היוזמת פונה בד"כ (טלפונית\\מייל) לגורם המקצועי ומבקשת שירות כלשהו. לדוגמא: חוקר במחלקה לאנגלית מעוניין במחשב מסויים, הוא פונה למזכירת המחלקה והיא מעבירה את בקשתו לדלית גרשי ממחלקת משו"ב במנהל המחשוב.

הגורם המקצועי מבקש מהמחלקה היוזמת שתקים מסמך ייזום לצורך תיעוד הבקשה והמענה.

מסמך הייזום הינו טופס אינטרנטי הבנוי בטכנולוגיית PL/SQL Cartridge , אשר הינה טכנולוגיה מיושנת ובעלת בעיות אבטחה.

הגישה לטופס אמנם הינה מתפריט מערכת ה-ERP אך הטופס אינו חלק אינטגרלי מן המערכת, אלא כותב את הנתונים לטבלה מקוסטמת (OP\_INITIATING\_DETAIL\_ERP).

הנתונים המוזנים הינם נשמרים בשורה אחת בלבד בטבלה ובאם המשתמש מעוניין בכמה פריטים שונים, יהיה עליו להזין מספר טפסים כמניין מספר הפריטים השונים שאותם הוא מבקש לרכוש.

![Title: דוגמא לטופס ייזום](file:///C:/Users/YAKIKI~1.OPE/AppData/Local/Temp/msohtmlclip1/01/clip_image002.png)

### 2.2.2 נתוני מסמך הייזום הנוכחי (OP\_INITIATING\_DETAIL\_ERP)

א. מספר ייזום – ID\_INITIATING: מספור אוטומטי.

ב. תאריך - TARICH\_KTIVA

ג. סטטוס: שדה מחושב

ד. פרטי היוזם: ראה שליפת נתונים: [לינק](Current%20state.md#_%D7%A4%D7%A8%D7%98%D7%99_%D7%94%D7%99%D7%95%D7%96%D7%9D_%E2%80%93)

ה. מופנה אל גורם מקצועי (תחום): ראה שליפת נתונים: [לינק](Current%20state.md#_%D7%9E%D7%95%D7%A4%D7%A0%D7%94_%D7%90%D7%9C_%D7%92%D7%95%D7%A8%D7%9D)

ו. שם מנהל מחלקה מאשר: ראה שליפת נתונים: [לינק](Current%20state.md#_%D7%A9%D7%9D_%D7%9E%D7%A0%D7%94%D7%9C_%D7%9E%D7%97%D7%9C%D7%A7%D7%94)

ז. פרטי אב\\שירות: ראה שליפת נתונים: [לינק](Current%20state.md#_%D7%A4%D7%A8%D7%98%D7%99_%D7%90%D7%91%D7%A9%D7%99%D7%A8%D7%95%D7%AA_%E2%80%93)

ח. תאור\\נימוק לצורך – TEUR: מלל חופשי

ט. כמות – KAMUT: מספר

י. מחיר משוער (כולל מע"מ) – PRICE: מספר

יא. מטבע - CURRENCY: ראה שליפת נתונים: [לינק](Current%20state.md#_%D7%9E%D7%98%D7%91%D7%A2_%E2%80%93_%D7%A9%D7%9C%D7%99%D7%A4%D7%94)

יב. סה"כ עלות – ALUT: מספר

יג. דרוש עד - TARICH\_DRISHA: תאריך

יד. אתר אספקה – LOCATION: ראה שליפת נתונים: [לינק](Current%20state.md#_%D7%90%D7%AA%D7%A8_%D7%90%D7%A1%D7%A4%D7%A7%D7%94_%E2%80%93)

טו. בניין\\קומה\\חדר - TEUR\_LOCATION: טקסט חופשי.

טז. שם המקבל - RECEIVER\_NAME: טקסט חופשי.

יז. קרן – FUND: ראה שליפת נתונים: [לינק](Current%20state.md#_%D7%A8%D7%A9%D7%99%D7%9E%D7%95%D7%AA_%D7%A2%D7%A8%D7%9B%D7%99%D7%9D_)

יח. חשבון – ACCOUNT: ראה שליפת נתונים: [לינק](Current%20state.md#_%D7%A8%D7%A9%D7%99%D7%9E%D7%95%D7%AA_%D7%A2%D7%A8%D7%9B%D7%99%D7%9D_)

יט. מחלקה תקציבית – DEPARTMENT: ראה שליפת נתונים: [לינק](Current%20state.md#_%D7%A8%D7%A9%D7%99%D7%9E%D7%95%D7%AA_%D7%A2%D7%A8%D7%9B%D7%99%D7%9D_)

כ. תת חשבון – SUB\_ACCOUNT: ראה שליפת נתונים: [לינק](Current%20state.md#_%D7%A8%D7%A9%D7%99%D7%9E%D7%95%D7%AA_%D7%A2%D7%A8%D7%9B%D7%99%D7%9D_)

כא. פרויקט\\מחקר - PROJECT\_RESEARCH: ראה שליפת נתונים: [לינק](Current%20state.md#_%D7%A8%D7%A9%D7%99%D7%9E%D7%95%D7%AA_%D7%A2%D7%A8%D7%9B%D7%99%D7%9D_)

כב. אתר – SITE : ראה שליפת נתונים: [לינק](Current%20state.md#_%D7%A8%D7%A9%D7%99%D7%9E%D7%95%D7%AA_%D7%A2%D7%A8%D7%9B%D7%99%D7%9D_)

כג. הערות – HEAROT: טקסט חופשי.

כד. פרטי דרישה מתוך טבלאות המערכת ע"ב המפתחות: ERP\_REQUISITION\_ID, ERP\_LINE\_ID, TO\_CHAR(TARICH\_DEMAND\_ERP,'DD/MM/YYYY'), tO\_CHAR(TARICH\_ISHUR\_DEMAND,'DD/MM/YYYY')

כה. הערות גורם מקצועי - HEAROT\_GOREM: טקסט חופשי.

כו. מילוי ע"י גורם מקצועי – ראה שליפת נתונים: [לינק](Current%20state.md#_%D7%99%D7%9E%D7%95%D7%9C%D7%90_%D7%A2%22%D7%99_%D7%92%D7%95%D7%A8%D7%9D)

כז. סיבת דחיה – REJECTION: טקסט חופשי.

### 2.2.3 אישור מסמך הייזום

כיום אין תהליך אישורים למסמך הייזום. כל מסמך שהוזן יכול להפוך ע"י הגורם המקצועי לדרישת רכש . (ולאחר מכן להזמנת רכש)

### 2.2.4 ניהול מסמך הייזום

לאחר שהגורם המקצועי מיודע (מייל מערכת) על כך שנפתח עבורו מסמך הייזום, הוא נכנס למערכת ומסוגל לצפות בו.

באם הגורם המקצועי רואה שאין צורך בביצוע רכישה אלא ניתן לספק את הצורך באמצעות ניפוק מהמלאי, הוא בוחר באופציה הזו ובכך סוגר למעשה את טופס הייזום.

באם נדרש לבצע רכישה, בחלק מן המקרים, הגורם המקצועי פונה(במייל\\טלפון) למחלקת הרכש ומיידע את הקניין האחראי לגבי הצורך. הקניין מטפל בבקשה ע"פ נוהל הרכש ובסיום הטיפול הוא יידע את הגורם המקצועי לגבי העלות ו\\או פרטים אחרים שיש להזין בדרישת הרכש.

### 2.2.5 הקמת דרישת רכש

בשלב שבו תמונת הרכש ידועה לגורם המקצועי, הוא מקים במערכת ה-ERP את דרישת הרכש במערכת. זאת הנקודה הראשונה בתהליך הרכש שמבוצע בתוך מערכת ה-ERP ובה מתבצע השיריון התקציבי הראשוני במערכת. תהליך הקמת דרישת הרכש הינו תהליך ידני של יצירת דרישת הרכש על בסיס טופס הייזום. באם דרישת הרכש מוקמת ע"ב הייזום, הנתונים מועתקים באופן ידני (Copy/Paste) אל דרישת הרכש. בשורת דרישת הרכש קיים שדה Attribute שמכיל את מספר הייזום (ניתן שמספר שורות דרישת רכש יכילו את אותו מספר ייזום) ולפי זה ניתן לדעת מהדרישה על איזה טופס ייזום הדרישה מבוססת.

## 2.3 בעיות במצב הקיים

בעיות שיתוארו בהמשך:

\- בעיות אבטחת מידע.

\- טכנולוגיה ישנה וקשה לתחזוקה

\- חוויית משתמש

\- הנגשת הטופס ע"פ חוק.

\- מספר רב של משתמשים.

\- קישוריות בין מסכי הייזום למסכי ERP.

\- אישור טפסי ייזום פנים מחלקתי

\- סנכרון וזרימת המידע במערכת

\- אפשרות הקמת ייזומים מרובי שורות

### 2.3.1 תיאור הבעיות

טכנולוגיה ישנה וקשה לתחזוקה: הטופס הנוכחי בנוי בטכנולוגיית PL/SQL Cartridge שהינה טכנולוגיה ישנה וקשה לתחזוקה והתאמה לדפדפנים מתקדמים. בעקבות זאת, כל התקנת תוסף (Patch) במערכת, העלאת גרסת דפדפן, הוספה או אפילו הזזה של אובייקטים הינה בעייתית ויכולה להזיק להתנהלות התקינה של הארגון.

חווית משתמש:  משתמשי המערכת חווים קשיים בהתמצאות בטופס ובהבנת הנדרש מהם, לאור הטכנולוגיה הישנה שבה הוא בנוי ויכולותיו המועטות.

קישוריות בין הטופס למסכי הרכש: כיום, לא ניתן לעבור ישירות מהטופס ייזום אל הדרישה המקושרת אליו וכן לא לעבור ישירות מהדרישה אל הטופס. נדרש מהמשתמש להעתיק את מספרי הייזום והדרישה ולחפשם באופן פרטני במסכי החיפוש הייעודיים.

הנגשת הטופס:  הטופס אינו מונגש לבעלי מוגבלויות.

מספר רב של משתמשים: ישנם משתמשים רבים במערכת שאין להם שום פעילות במערכת ה-ERP מלבד הקמת טופס ייזום. נדרש להציע פתרון שבמסגרתו משתמשים כגון אלו, יוכלו להקים טפסי ייזום מבלי להיות מוקמים כמשתמשי ERP.

אישור טפסי ייזום: כיום לא נדרש אישור, פנים מחלקתי, לטופס ייזום. כלומר, ייתכן ותוקם דרישה ולאחריה הזמנה מבלי שבתוך המחלקה היוזמת הייזום אושר.

סנכרון וזרימת המידע במערכת:

\-  משתמש שהקים ייזום, אינו מודע לתהליכי הרכש שקורים בטרם הייזום הופך לדרישה במערכת ה-ERP.

\- כאשר החליט הגורם המקצועי להפוך את הייזום לדרישה, הוא נאלץ לבצע העתקה ידנית של פרטי הדרישה ממסמך הייזום אל תוך הדרישה שהוא מקים. כאשר זה עלול לגרום לטעויות העתקה ולתהליך הקמת דרישה מסורבל.

\- ישנם דרישות רכש שנדרש להקימם רק לאחר סיום איסוף שלש הצעות מחיר ובחירת ההצעה הזוכה, בינתיים הגורם היוזם אינו מודע לתהליך המתרחש ברקע ובאם הוא מעוניין לדעת, הוא יוצר קשר טלפוני\\מייל\\אחר עם הגורם המקצועי ע"מ להתעדכן. נדרש לתת פתרון שבמסגרתו המידע יועבר באופן יעיל לכל הגורמים.

\- מפעם לפעם "קמים לתחיה" ייזומים ישנים שבטעות גורם מקצועי מקשר לשורת דרישת רכש.

אפשרות הקמת ייזומים מרובי שורות: לא ניתן להקים מסמך ייזום מרובה שורות. כל מסמך ייזום הינו עבור פריט יחיד, דבר המאלץ גורם להקים מספר מסמכי ייזום במדה והוא מעוניין אפילו רק בחלוקת החיוב למספר מחלקות, או למספר גורמים תקציביים.

	
	
</div>

