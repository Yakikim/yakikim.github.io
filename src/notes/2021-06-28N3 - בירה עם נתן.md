---
layout: mynote
tags: [notes, memo, personal,john,natan, memory] 
created: 2021-06-30 15:43
modified: 2021-06-30 15:43
type: Document
title: Memo 2021-06-30
---
Week Of: [[2021-06-27]]
[[2021-06-28]]

# בירה עם נתן
[[home]]/[[Personal]]/[[Memos]]

## רקע\תיאור
בטרם התחילה הקורונה, נפגשתי פעם אחת עם נתן לבירה של שני אחים.
לאחרונה, נזכרתי ב[[2021-06-23N1 - בגרות| יחסי עם נתן]] ורציתי שוב לשבת איתו. הודעת טלגרם והוא ישר הסכים ברצון. 
נפגשנו בJem's במודיעין, אני הקדמתי קמעא והתנפלה עלי מלצרית "מה תשתה" כולה נופת צופים. איך שנתן התיישב, היא ייבשה אותנו איזה רבע שעה והתחננו לבירה ולאיזו הזמנה.. ביאסה אותנו.. כשהגיעה כבר דובבנו אותה לגבי איזה Happy Hour שזכרנו שיש שם עד שעה 19:00 והיא טענה שזה רק 1+1 ורק לאותו הסועד. לבסוף, נתן ניסה להטריל אותה ולבקש עוד כוס בירה, היא טענה שכבר עברה השעה 19:00 ולא ניתן. כעבור דקות אחדות היא חזרה והציעה כוס מתנה, אבל כבר לא רצינו.. מקוה שהיא לא התפלאה שהיא קיבלה בסוף רק 10 שקל טיפ..
שוחחנו בכיף, על ילדות, על ילדינו המתבגרים ואיך אנחנו רואים אותם. אני ביאסתי אותו קצת כשאמרתי שאין לי ציפיות רוחניות מיהונתן טענתי שהוא "גשמי" מדי ולא מחובר לדברים רוחניים. למרות שאני מוקסם מהשקט הנפשי שלו ומהמידות שלו. 
תפסנו ראש (בכל זאת חצי ליטר בירה 8.8% בלגית..), שוחחנו על העבודה ועל ההתקדמות שלנו. 
סיפרתי לו על ה-Obsidian ושאני רושם זכרונות, הוא אמר "מה יש לרשום זכרונות, כמו אבא, מי יקרא את המחברות שלו". אני אמרתי לו בשלוף ואני מאד מחובר למה שאמרתי: מה שקושר אותנו לעבר שלנו זה הזיכרון של העבר שלנו, לא משהו אחר. ביום שאני אשכח את הזיכרון הזה, הדבר הזה לא היה מבחינתי. לכן חשוב לי לתעד כך שאזכיר לעצמי את שהיה והזיכרון יחיה בי לנצח וזה מבחינתי לחיות את העבר.. אמרתי גם שהזיכרון שלי בקרב אחרים יגרום למשמעות גדולה יותר לקיומי שלי, כי כל עוד זוכרים אותי לטובה, אני חי באופן שרציתי לחיות בקרבם.  
סיפרנו קצת דברים מצחיקים ונפרדנו באווירה שיכולנו לדבר אפילו עוד איזה שעתיים. 
#יהונתן
#נתן 
#מהותהזיכרון
#memo 
#personal
#memories