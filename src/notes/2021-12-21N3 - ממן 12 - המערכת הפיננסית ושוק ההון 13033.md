---
layout: mynote
cssclasses: rtl
tags: [document, personal, c13033 , mba, maman] 
created: 2021-12-21 17:25
modified: 2021-12-21 17:25
type: Document
title: Maman  2021-12-21
---
Week Of: [[2021-12-19]]
[[2021-12-21]]

# ממ"ן 12 בקורס המערכת הפיננסית ושוק ההון - 13033 

[[home]]/[[Studies]]

מגיש: יעקב קמחי
מ.ז. 038820676
---

## שאלה 1
            

מאזן הבנקים מאוחד:

| נכסים       | סכום בש"ח | התחייבויות   | סכום בש"ח |
| ----------- | --------- | ------------ | --------- |
| מזומן       | 25,000    | פקדונות עו"ש | 40,000    |
| אג"ח ממשלתי | 30,000    | פז"ק         | 100,000   |
| הלוואות     | 85,000    |              |           |
| ---         |           | ---          |           |
| סה"כ        | 140,000   |              | 140,000          |

           

מזומן בידי הציבור 10,000 ש"ח

יחס רזרבה עו"ש 25% ולכן
$$ 
40,000*0.25= 10,000
$$
יחס רזרבה פז"ק 15% לכן 
$$
0.15*100,000= 15,000
$$
סה"כ 25,000

עודפי מזומן 0


| נכסים       | סכום בש"ח | התחייבויות   | סכום בש"ח |
| ----------- | --------- | ------------ | --------- |
| רזרבה עו"ש  | 10,000    | פקדונות עו"ש | 40,000    |
| רזרבה פז"ק  | 15,000    |              |           |
| עודפי מזומן | 0         |              |           |
| אג"ח ממשלתי | 30,000    | פז"ק         | 100,000   | 
| הלוואות     | 85,000    |              |           |
| ---         |           | ---          |           |
| סה"כ        | 140,000   |              | 140,000   |


כמות הכסף: פקדונות עו"ש + מזומן בידי הציבור. $$ 40000 + 10000 = 50000$$
בסיס הכסף: מזומן בידי הציבור + רזרבות . $$
10000 + 25000 = 35000 $$

#### סעיף א

הבנק המרכזי קונה אג"ח מהציבור בסכום של 10,000 שקלים. כיוון שהציבור מחזיק סכום מזומן קבוע של 10,000 שקלים, לכן את הסכום הנוסף יפקיד בפז"ק ולכן:

יתרת פז"ק חדשה: $$ 100,000+10,000= 110,000 $$

רזרבה בגין פז"ק $$ 110,000*0.15= 16,500$$

מזומן לאחר ההפקדה $$25,000 + 10,000 = 35,000$$
מזומן הנדרש לרזרבה $$ 16,500 + 0.25*40,000 = 26,500$$
עודפי המזומן $$ 35,000 - 26,500 = 8,500$$

יתרת הרזרבה בגין פיקדונות תגדל בהפרש בין הגידול במזומן לגידול הנדרש ברזרבת הפז"ק כ – 8500 שקלים. מכאן שפיקדונות העו"ש יגדלו ב $$ 8500/0.25 = 34,000$$

את סכום הגידול הבנק יכול להלוואות ולכן הלוואת לציבור יגדלו $$ 85,000 + 34,000 = 119,000 $$

לכן

| נכסים       | סכום בש"ח | התחייבויות   | סכום בש"ח |
| ----------- | --------- | ------------ | --------- |
| רזרבה עו"ש  | 18,500    | פקדונות עו"ש | 74,000    |
| רזרבה פז"ק  | 16,500    |              |           |
| עודפי מזומן | 0         |              |           |
| אג"ח ממשלתי | 30,000    | פז"ק         | 110,000   |
| הלוואות     | 119,000   |              |           |
| ---         |           | ---          |           |
| סה"כ        | 184,000   |              | 184,000   |

לסיכום:
- כמות הכסף עלתה ב- 34,000 ש"ח ( מ-50,000 ל- 84,000)
- בסיס הכסף עלה ב- 10,000 ש"ח (מ-35,000 ל-45,000)
- 
#### סעיף ב
           

הציבור מושך 10,000 מהפז"ק ומזומנים בידי הציבור גדלים ל – 20,000 
יתרת פז"ק חדשה
$$ 100,000-10,000 = 90,000$$
יתרת מזומן לאחר משיכה
$$ 25,000-10,000 = 15,000
$$
מזומנים הנדרשים לרזרבה
$$
40,000 * 0.25 + 90,000 * 0.15 = 23,500 
$$
עודפי מזומנים
$$
15,000 - 23,500 = -8,500
$$
כלומר, נדרש לקחת הלוואה מהבנק המרכזי ע"מ לעמוד ביחס הרזרבה.
מאזן מעודכן :

| נכסים       | סכום בש"ח | התחייבויות          | סכום בש"ח |
| ----------- | --------- | ------------------- | --------- |
| רזרבה עו"ש  | 10,000    | פקדונות עו"ש        | 40,000    |
| רזרבה פז"ק  | 13,500    |                     |           |
| עודפי מזומן | 0         |                     |           |
| אג"ח ממשלתי | 30,000    | פז"ק                | 90,000    |
| הלוואות     | 85,000    | הלוואה מהבנן המרכזי | 8,500          |
| ---         |           | ---                 |           |
| סה"כ        | 138,500   |                     | 138,500   |

כמות הכסף גדלה ב 10,000 מהמצב המקורי (היה 50,000)
$$
20,000 + 40,000 = 60,000
$$
בסיס הכסף גדל ב 8,500 מהמצב המקורי (היה 35,000)
$$
20,000 + 23,500 = 43,500
$$

#### סעיף ג
ע"מ לא להגיע לחדלות פרעון על הבנק לקחת בחשבון במאזן את הגורמים הבאים:
- **דורציה מח"מ** מח"מ נכסים = מח"מ התחייבויות צריך התאמה בין המח"מ        
- **ניהול סיכוני ריבית**
התאמה בין מסלול הריביות של ההתחייבויות ( צמוד מדד, ריבית משתנה, ריבית קבועה) למסלול הריבית של הנכסים
- **זמן פדיון** התאמת זמן פדיון של הנכסים לזמן פדיון ההתחייבויות – כלומר להעמיד אשראים לתקופה המתאימה לפקדונות המופקדים בבנקים. 
זמן פדיון נכסים=זמן פדיון התחייבויות

## שאלה 2
#### סעיף א
נתונים מתוך דוח רווח והפסד והמאזן הכספי המופיעים בדוחות הכספיים של **בנק לאומי** לסיכום הפעילות בשנת 2020
- ROE הינו התשואה על ההון העצמי - היחס בין הרווח הנקי להון העצמי
- ROA  הינו הרווח הנקי חלקי סה"כ הנכסים.
- EM  הינו היחס בין סה"כ הנכסים ובין ההון העצמי. ככל והיחס הזה גדול, לבנק יש הון עצמי קטן יותר ביחס לנכסים, שזה יגרור לקיחת סיכונים רבים יותר.

|                        | 2020    | 2019    |
| ---------------------- | ------- | ------- |
| סך נכסים               | 556,035 | 468,781 |
| הון המיוחס לבעלי מניות | 37,664  | 35,406  |
| רווח נקי               | 2,122   | 3,560   |
| ROA                    | 0.381%  | 0.759%  |
| ROE                    | 5.63%   | 10.05%  |
| EM                     |      14.76   | 13.24   |

#### סעיף ב
סיכון הנזילות הוא הסיכון הנוצר בשל אי הוודאות ביחס לאפשרות לגיוס מקורות ו/או למימוש נכסים, באופן בלתי צפוי ותוך פרק זמן קצר, מבלי שיגרם הפסד מהותי. מדיניות ניהול סיכון הנזילות מהווה חלק אינטגרלי מהניהול העסקי האסטרטגי של קבוצת לאומי והיא מותאמת לדרישות הוראת ניהול בנקאי תקין מספר 342 בנושא "ניהול סיכון נזילות" ודרישות הוראת ניהול בנקאי תקין מספר 221 בנושא "יחס כיסוי הנזילות", המאמצת את המלצות ועדת באזל 3 ,לחישוב יחס מזערי לנזילות LCR Ratio Coverage Liquidity ,תוך ביצוע התאמות למשק הישראלי. 
בהוראת ניהול בנקאי תקין מספר 221 בנושא "יחס כיסוי הנזילות", נקבע כי על הבנק להיות בעל מלאי מספק של נכסים נזילים באיכות גבוהה, שיכול לתת מענה לצורכי הנזילות באופק של 30 ימים בתרחיש קיצון משולב הגלום בהוראה. החל מיום 1 בינואר 2017 יחס כיסוי הנזילות המזערי שהבנק והקבוצה נדרשים לעמוד בו הינו 100%
###### משבר הקורונה והשפעתו על הנזילות
עם התפשטות נגיף הקורונה, חלה עלייה ברמת התנודתיות של גורמי הסיכון בשווקים הפיננסיים ונרשמו ירידות ערך משמעותיות בשווקי המניות והאשראי הסחיר, ותנודות חריפות בעקומי הריבית חסרי הסיכון ושערי החליפין. החל מהרבעון השני של השנה התנודתיות בשווקים התמתנה וחלה התאוששות בשוק ההון. עם זאת חוסר הוודאות בשווקים עדיין קיים, והתנודתיות בשווקים הפיננסיים יכולה להימשך. במהלך הרבעון הרביעי לא חל שינוי מהותי ביחס כיסוי הנזילות. 
ביום 31 במרס 2020 פרסם בנק ישראל חוזר בנושא התאמות להוראות ניהול בנקאי תקין לצורך התמודדות עם משבר הקורונה (הוראת שעה) (הוראה מספר 250), על רקע התפתחות אירוע נגיף הקורונה והשלכותיו על הכלכלה בעולם ובישראל. 
בין יתר הוראות החוזר נקבעה התאמה להוראת ניהול בנקאי תקין מספר 201 בנושא "מדידה והלימות הון", כך שתאגיד בנקאי שסך נכסיו המאזניים על בסיס מאוחד שווה או עולה על %24 מסך הנכסים המאזניים במערכת הבנקאית, יחזיק ביחס הון עצמי רובד 1 לנכסי סיכון משוקללים שלא יפחת מ-%9 וביחס הון כולל לנכסי סיכון משוקללים שלא יפחת מ-%5.12  (חלף %10 ו-%5.13 בהתאמה).

לכל אורך 2020 יחס ה-LCR במט"ח ובכלל המטבעות היה גבוה מהדרישה הרגולטורית



#### סעיף ג

הבנק מגדיר לעצמו את תאבון הסיכון וזאת תוך כדי מיפוי סיכונים ואיומים – תהליך זה נעשה אחת לשנה. תהליך הלימות ההון משמש את הבנק לצורך בחינת היקף ההון הנדרש לתמיכה בסיכונים השונים הן במצב עסקים רגיל והן בתרחישי קיצון.

תאבון הסיכון של הבנק מתווה את גבולות הגזירה לפעילות עסקית הן במצב רגיל והן בתרחישי קיצון ובראייה צופה פני עתיד. מבחני קיצון הינו סטנטרד בינלאומי מקובל ונדרש ע"י ועדת באזל.

בדוחות 2020 מציין הבנק 3 סיכונים עיקריים עימם הוא מתמודד:
**סיכון האשראי** - הינו סיכון של הבנק להפסד כתוצאה מהאפשרות שצד נגדי לא יעמוד בהתחייבויותיו כלפי התאגיד הבנקאי, כפי שסוכמו. סיכון זה גלום בעסקי הליבה של הקבוצה ובא לידי ביטוי בפעילות מול לקוחות עסקיים, מסחריים וקמעונאיים וגם בפעילות הנוסטרו. בנק לאומי מיישם מדיניות כוללת לניהול סיכון האשראי, בהתאם לנדרש בהוראת ניהול בנקאי תקין 311 .
החשיפות לסיכוני האשראי מנוהלות תוך זיהוי ואמידת הסיכונים, קביעת מגבלות תיאבון הסיכון של הבנק, מנגנוני בקרה וניטור הסיכונים ודיווחם. 

**סיכון השוק**, לרבות סיכוני נזילות - סיכון שוק הינו הסיכון להפסד הנובע משינוי בשווי הנכסים וההתחייבויות בשל שינוי ברמת מחירים בשווקים, שינוי בשיעורי הריבית, שער חליפין, אינפלציה ומחירי מניות. סיכון הנזילות הינו הסיכון הנוצר בשל אי הוודאות ביחס לאפשרות לגיוס מקורות ו/או למימוש נכסים, באופן בלתי צפוי ותוך פרק זמן קצר, מבלי שיגרם הפסד מהותי. הניהול השוטף של סיכוני השוק נועד לתמוך בהשגת היעדים העסקיים, תוך הערכת הרווח החזוי לצד הנזקים העלולים לנבוע מהחשיפה לסיכונים אלה. החשיפות לסיכוני שוק מנוהלות באופן דינאמי במסגרת מערכת מגבלות שנקבעה על ידי הדירקטוריון וועדות הסיכונים ברמות השונות, אשר תוחמת את השפעת חשיפות השוק על השווי ההוגן, הרווח החשבונאי, קרן ההון ומצב הנזילות. 

**סיכון תפעולי** - הינו הסיכון להפסד כתוצאה מאי נאותות או מכשל של תהליכים פנימיים, אנשים ומערכות, או כתוצאה מאירועים חיצוניים כולל אירועי סייבר. ניהול הסיכונים התפעוליים מתבצע לפי סטנדרטים מקובלים בכל חלקי הקבוצה וככל שסביבת הסיכון משתנה הבנק מעדכן את הכלים לניהול סיכונים אלה. בשנים האחרונות, בעקבות ההתפתחות המהירה בטכנולוגיה בכלל ובתוך כך בבנקאות, ובעקבות שינויים חיצוניים לבנק, עלו סיכוני אבטחת מידע וסייבר, סיכוני טכנולוגיה וחדשנות וסיכוני מעילות והונאות. 


## שאלה 3
#### סעיף א

 **התפתחות הבנקים בישראל** 
- בשנת 1948 עם קום המדינה הוקמו "אגודות שיתופיות חדשות לאשראי" לא היה בנק מרכזי שפיקח כפי שאנו מכירים כיום
- בשנת 1954 - עם הקמת בנק ישראל - החל תהליך של מיזוג האגודות השיתופיות עם בנקים מסחריים , כתוצאה קטנו מספר הבנקים עד שנת 1958 בכשליש ועד שנת 1962 בשליש נוסף.
במהלך השנים מוזגו כ 9 בנקים בינהם לבין עצמם או לתוך הבנקים הגדולים 2 בנקים פשטו את הרגל ו 5 פורקו .  
- בשנות החמישים והשישים הייתה מעורבות גבוהה מאוד של הממשלה ובנק ישראל בשיעורי הנזילות, שיעור הריבית שע"ח ועוד. כתוצאה מכך הבנקים הקטנים לא הצליחו לעמוד בדרישות.  
- המשק הישראלי בשנות ה- 80 התאפיין בכלכלה מתוכננת: התערבות ומעורבות של המדינה בפעילות הכלכלית, שליטה ציבורית במרבית גורמי הייצור . החרם הערבי מנע מבנקים זרים לפתוח סניפים בארץ. המעורבות הממשלתית הרבה בשוקי הכספים וההון, פגעה בהקצאה היעילה של המקורות הפיננסיים בשווקים והיוותה תמריץ להתפתחות תופעת "ויסות שערים " בעיקר במניות הבנקים שהסתיימה בהתמוטטות שוק המניות הבנקאיות בשנת 1983.  מעורבות הממשלה ובנק ישראל הביאה לכך שנשלל מן המוסדות הבנקאיים שיקול הדעת באשר לתנאי הגיוס של חלק גדול מן ההתחייבויות ודרך השימוש במרבית הנכסים.
- בעשור האחרון חלו שינויים מבניים בסביבה העסקית שבה פועלת מערכת הבנקאות הישראלית: הממשלה יצאה כמעט לחלוטין מהענף הן במסגרת הליברליזציה והן במסגרת ההפרטה, גברה הליברליזציה בשוק מטבע החוץ- הסביבה המדינית השתפרה ,כתוצאה גברה התחרות בין הבנקים במערכת ובנים לבין המערכת הפיננסית במדינה שוק המניות, חברות הביטוח , בנקים זרים ופתיחת שוק הבנקאות העולמי לחברות ישראליות וגיוס חוב דרכם.  

**ריכוזיות הבנקים בישראל:** 
 *בן בסט* במאמרו אומר שמערכת הבנקאות  הישראלית מאופיינת בריכוזיות גבוהה בשונה ממערכות במדינות אחרות , במגוון פעלותיה ובעוצמת הניגוד שבה.
 
משנות ה50 מבנה הבנקאות בישראל הינו אוליגופולי מחצית מעסקי הבנקים היו מרוכזים בידי שלושת הבנקים הגדולים. מספר היחידות העצמאיות הפועלות בשוק הבנקאות בישראל פחת.
משנות ה-50 עד שנות ה 90 החריפה בעיית בריכוזיות לאורך התקופה כולה. קצב הגידול בריכוזיות, התמתן בתחילת שנות ה70. 
מדד הריכוזיות לשנים 1975-1990 עפ"י משתנים שונים שנבדקו נע בין 0.25-0.35 – רמה גבוהה של ריכוזיות.
כיום הריכוזיות ישראל היא מהגבוהות בעולם המערבי - המערכת הבנקאית כיום מאופיינת כמערכת אוליגופולים ויש אף האומרים כדואופול של לאומי ופועלים השולטים ביחד ברוב הפעילות הבנקאית. נתח השוק הנותר מתחלק רובו ככולו בידי שלושה בנקים נוספים.   
הבנקים הגדולים בישראל הם בעלים של תאגידים לא פיננסים ובכך שולטים על פעילויות עסקיות רבות במשק.  
נמצא כי קיים מתאם גבוה בין גודלו של השוק לבין רמת הריכוזיות, במדינות קטנות בהן השוק הבנקאי קטן הריכוזיות גבוהה יותר מאשר במדינות גדולות (יתכן והסיבה העיקרית הינה יתרון הגודל) .  
ממצאי הסקירה ניתן ללמוד כי המערכת הבנקאית בישראל מאופיינת במבנה של תחרות בין מעטים ובריכוזיות גבוהה מאד.

**תחרותיות ויציבות הבנקים בישראל** ככול שהריכוזיות עולה נפגעת היציבות של המערכת, היות ועיקר הפעילות מתרכזת במספר מצומצם של בנקים. 
בשנת 2004 רפורמת בכר המליצה על הגדלת התחרות בשוק הפיננסי וזאת ע"י הוצאת השירותים הפיננסים מהבנקים והגדלת מספר הגופים הפיננסים הפעילים בשוק.
בשנת 2012 הוקמה ועדת זקן לבחינת דרכים להגברת התחרותיות במערכת הבנקאית.
הממצאים העיקריים היו:
1. מערכת הבנקאות הישראלית מתאפיינת בריכוזיות גבוהה המהווה גורם המקטין את התחרותיות בה
2. שיעור הריווחיות של הבנקים הישראליים נמוכים בהשוואה בינלאומית
3. יעילותם התפעולית נמוכה  בהשוואה לבנקים במדינות מפותחות, בין היתר, בשל עלויות שכר גבוהות יותר ביחס להיקף פעילותם.
   
***בן בסט*** במאמרו קובע כי המערכת הפיננסית הישראלית בעלת מבנה ייחודי ושונה לא רק במידת התחרותיות, אלא גם בפעולת הגומלין של המאפיינים שמשפיעים באופן שלילי על התחרותיות ועל ניגודי עניינים:  
- מערכת אוליגופולים (תחרות בין מעטים) – ריכוזיות גבוהה  
-לבנק היה מותר לעסוק בכל טווח הפעילויות של שוק הכספים וההון  
- המערכת היחידה שהייתה פעילה גם בתחום הפנסיה והגמל 22% מכלל הנכסים הפיננסיים של הציבור – ייחודי לישראל  
-2 הבנקים הגדולים הם בעלים של תאגידים לא פיננסים ובכך שולטים על פעילויות עסקיות רבות במשק.

#### סעיף ב
לשם השוואה נתמקד במערכת הבנקאות בארצות הברית:

**ריכוזיות הבנקים בארה"ב –** 74% מההון מוחזק ע"י 1.3% מהבנקים . הערכה היא כי כמות הבנקים הקטנים תפחת בחצי ואילו כמות המגה בנקים (Citibank, j.p.morgan,Bank of America) יכפילו את עצמם. כתוצאה מכך תפחת קצת הריכוזיות וההון יתחלק על יותר מגה בנקים. 
כלומר שוק הבנקאות בארה"ב במדד הריכוזיות הינו ריכוזי יותר.
**תחרותיות ויציבות הבנקים בארה"ב** בעבר ההגבלות על מספר הסניפים תרמה לחוסר תחרותיות הענף הבנקאות . קיים קשר בין ריכוזיות ותחרותיות , בארה"ב כאמור כ - 1% מהבנקים מחזיק את רוב ההון, אולם מספר הבנקים בארה"ב הוא גדול (אלפים) . בשנים האחרונות הייתה ירידה במספר הבנקים המסחריים בעקבות פשיטות רגל ומיזוגים ורכישות. היתרונות של מיזוגים ורכישות הינם היתרון לגודל דבר הגורר הורדת עלויות והגברת התחרות ע"י הגדלת היצע המוצרים והשירותים לצרכן. 
למרות היציבות היחסית של השוק האמריקאי היה גדל פשיטות רגל בשנת 2008 – משבר ה SUB PRIME.  שלעומת ארה"ב, בישראל זה פגע פחות.

###### דוגמאות ממדינות נוספות
בגרמניה – הבנקים מנהלים פעילות רחבה בשוק ההון – אך אינם מנהלים קופות גמל מדד הריכוזית נמוך בשני שליש מישראל (מדד הרפינדל הוא שליש מישראל)  
יפן – הבנקים ביפן מוגבלים בהחזקות הריאליות שלא יעלו על 5% מהונו של תאגיד בודד. קיימים הגבלים על פעילות הבנק בשוק ההון והריכוזיות קטנה יותר מאשר בגרמניה.

#### סעיף ג 
צעדים אפשריים שניתן לנקוט: 

**צעדים בעלי משמעות מבנית**:
- התערבות במבנה הענף 
- הגדלת מספר המתחרים בענף 
- גיוון סוג העיסוק שלהם
- הקטנת גודל המתחרים ועוד.
ניתן לבצע זאת ע"י הסרת חסמי כניסה לענף והרחבת מספר המתחרים בו.  
הגדלת מספר השחקנים בתוך המערכת הבנקאית ומחוצה לה: הגדלת פעילותם של ספקי אשראי חוץ-בנקאיים, עידוד הקמת בנק אינטרנטי ואגודת אשראי, עידוד כניסתם של בנקים זרים לפעילות קמעונאית בישראל, וכן הרחבת פעילותו הבנקאית של בנק הדואר.

**צעדים להגברת תחרות במערכת** 
- צמצום והסרת חסמי מעבר ומידע
- הגברת התחרות עם מתחרים מחוץ למערכת 
- הקטנת עלויות חיפוש והשוואה
- צמצום עלויות מעבר (לקוחות) בין הבנקים הגברת השקיפות, שיפור הנגישות הגיאוגרפית ועוד. כדי לפתור את בעיית חסמי המידע והמעבר במערכת, התמקדה ועדת בן זקן בשלושה סוגים של חסמים, הבאים לידי ביטוי בעיקר במגזר הקמעונאי:  
1.  אסימטריות המידע בין הבנק ללקוח.  
2. עלויות מעבר של לקוח מבנק לבנק .
3. .אסימטריות המידע בין מלווים בשוק.  
נדרש לנקוט פעולות שתכליתן הגברת שקיפות המידע, הנגשתו ללקוח ופישוטו ,הגברת הידע ומודעות הלקוחות לשירותים והמוצרים שהם מבקשים לקבל . להערכת הועדה כל זאת יביא להקלה ביכולתו של הלקוח לעבור מבנק לבנק, להתנהל באופן מושכל, יגבירו את מידת התאמת המוצרים הבנקאיים לצרכי הלקוחות , וכל זאת מתוך תקווה כי יעילות השוק תשתפר. 

**צעדים נקודתיים באמצעות פיקוח מחירים והגברת האכיפה** - צעדים המשקפים התערבות בתוצאה ובייחוד במחיר שנקבע על ידי השחקנים בענף, כגון שינוי במבנה העמלות ותמחורן  

## שאלה 4
#### סעיף א
ממאמרם של ברנע ע', פרוש י' וקונפורטי ה', *"סוגיית המבנה האופטימלי של מערכת הבנקאות בישראל". סוגיות בבנקאות 15* עולה כי הגדרת המבנה האופטימלי של מערכת הבנקים לפי הגודל נגזרת מההנחה שתועלת הציבור משירותיהם תלויה בשלושה גורמים: 1. התחרות במערכת הבנקאות - ככל שגדלה התחרות (אם שאר הדברים נשארים קבועים) – מצטמצם הפער בין מחיר השירות הבנקאי לבין עלות הייצור של אותו השירות.
2. יציבות הבנקים - ככל שגדלה היציבות של מערכת הבנקאות מצטמצם היקף המשאבים שהציבור מפנה לשמירה על יציבות זו.
3. יעילותם באספקת השירותים - ככל שמערכת הבנקים יעילה יותר באספקת השירותים הפיננסיים, מופנים יותר משאבים לענפים אחרים, ולכן עולה רווחת הציבור.

כלומר יש להגדיל תחרות, יציבות ויעילות הגופים הבנקאיים ע"מ לקבל מבנה אופטימלי.

#### סעיף ב
**בהיבט התחרות**, (לפי המדד $\mu$ - שמייצג את היחס של מחיר התפוקה להוצאה השולית), נאספו, במאמרם של ברנע, פרוש וקונפרונטי, הנתונים הבאים:
![[Pasted image 20211222144507.png]]
הנתונים המתקבלים מראים על ענף שאינו תחרותי בעליל. היחס של הבנקים הגדולים הינו גדול בהרבה מהבנקים הבינוניים והקטנים.
**בהיבטי היציבות והיעילות**
מסקנתם של החוקרים הינה שמשיקולים של רווחת הציבור, רצוי להגדיל את משקלה של קבוצת הבנקים הבינוניים על חשבון קבוצות הבנקים הקטנים והגדולים, כך שתיווצר מערכת הומוגנית יותר מבחינת גודל הבנקים. תוצאה זו מתבססת על שני מאפיינים עיקריים של מערכת הבנקאות – מידת התחרות המצומצמת יחסית בקבוצת הבנקים הגדולים (בהשוואה לבנקים האחרים) והחשיפה-לסיכון, הגדולה יחסית, של הבנקים הקטנים (בהשוואה לאחרים).


#### סעיף ג         

בנק ישראל מודע לכך כי ענף השירותים הפיננסים נשלט ע"י הבנקאות המסחרית אשר בפני עצמה ריכוזית מאוד .
 בנק ישראל מודע לכך שאין איזון תחרותי בין הבנקאות המסחרית לשוק ההון ובתוך הבנקאות עצמה וכי יש איום על יציבות המשק ויכולתו לעמוד בפני זעזועים פיננסיים  
בכדי לשפר את המצב הוקמה בשנת 2004 ועדת בכר אשר המליצה בין השאר:
- הפרדת הבנקים משוק ההון לאפשר (בפרק זמן של 10-20 שנה) לגופים חוץ בנקאיים לצבור עצמה השווה לבנקים וליצור מבנה תחרותי בשוק הכספים וההון הוצאת קופ"ג וקרנות נאמנות מידי הבנקים .
- לאפשר כניסתם של גופים זרים לכל אחד משלושת מרכזי הכוח (בנקאות מסחרית/גופי חיסכון לטווח ארוך/גופים המתמחים בקרנות הון למיניהן)  
- מתן היתרים למיזוגים ורכישות תוך התחשבות במבנה התחרותי. 




---
#maman 
#personal
