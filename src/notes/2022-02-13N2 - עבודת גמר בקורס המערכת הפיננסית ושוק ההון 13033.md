---
layout: mynote
cssclasses: rtl
tags: [document, personal, c13033 , mba, maman] 
created: 2022-02-13 09:56
modified: 2022-02-13 09:56
type: Document
title:   עבודת גמר בקורס המערכת הפיננסית ושוק ההון 13033 
---
<div dir="rtl">
	
Week Of: [[2022-02-13]]
[[2022-02-13]]

#   עבודת גמר בקורס המערכת הפיננסית ושוק ההון 13033 

[[home]]/[[Professional]]/[[studies]]

מגיש: יעקב קמחי
מ.ז. 038820676
---

## שאלה 1

הגוף הפיננסי שבו אתמקד הוא בנק דיגיטלי בשם [SEBA](https://www.seba.swiss/) שבסיסו בעיר Zug שבשוויץ. העיר Zug ידועה גם בשם Crypto Valley (עמק המטבע המוצפן) בהשאלה וברמיזה לשם  Silicon valley שמסמל אזור המרכז סביבו פעילות דיגיטלית חדשנית.
הבנק הוקם בשנת 2019 והערך המרכזי שהוא מציע - ביצוע אינטגרציה בין נכסים דיגטליים (בדגש על מטבעות דיגיטליים) לבין נכסים מסורתיים במטבעות רשמיים (הקרויים FIAT).
הבנק מעניק את שירותיו לאנשים פרטיים (תושבים וזרים), מנהלי השקעות וכן משקיעים מוסדיים (אך לא משקיעים ממוסדות פיננסיים) 
כמו כן, הבנק מציע שירותי חשבון ואחסנת נכסים דיגיטליים לחברות Blockchain מקומיות.

בין השירותים המרכזיים שחשבון הבנק מאפשר: חסכונות, הפקדות, השקעות, שכר וכדומה. 

כל מוסדות האשראי הפועלים בשוויץ מחוייבים לבטח ולערוב לפקדונות המופקדים במוסד באמצעות Deposit insurance (ESI) שזה מבטח את המשקיעים מפני נפילה וחדלות פרעון של הבנק וכן הבנק הדיגיטלי SEBA מחוייב לכך ככל בנק סטנדרטי.
מגבלת ההפקדה הבודדת המאובטחת בבנק הינה 100,000 פרנקים שוויצרים שהם בקירוב 350,000 ש"ח.

המומחיות והחדשנות שהבנק מציע הינם החדשנות הטכנולוגית והפיננסית שבאות יחדיו. 
הבנק חדשני בכך שהוא מציג איזון בין בנקאות דיגיטלית מאובטחת, כלכלת הקריפטו המתהווה בשילוב עם בנקאות מסורתית ואמינה. 

בשנת 2009, פרצה לכלכלה הבינלאומית טכנולוגיית ה-Blockchain באמצעות כריית מטבעות דיגיטליים (או מטבעות קריפטוגרפיים) שהידוע מביניהם הוא Bitcoin.  
השימוש הגובר במטבעות הדיגיטליים העמידו בפני הבנקים והכלכלה הבינלאומית אתגרים וסיכונים חדשים שמערכת הבנקאות לא הכירה והתקשתה לעכל. 
כיום, רוב הבנקים עדיין אינם מספקים שירותים למשקיעים במטבעות אלה, והמשקיעים חשופים לסיכון במקרים בהם מטבע אבד או נגנב.  
לחלל הזה נכנסו גופים בנקאיים כדוגמת SEBA המונעים טכנולוגית (Tech driven) ומסוגלים להתמודד עם כלכלת הקריפטו בהצלחה ולייצר בכך ערך חדשני ומבודל מול הגופים המסורתיים.

## שאלה 2
המטבעות הדיגיטליים מתאפיינים בחוסר רגולציה כמעט לחלוטין. מצד אחד, תכונה זו מושכת משקיעים רבים הרואים את חוסר הרגולציה כתכונה חיובית. 
אך עם זאת, תכונה זו מושכת לשוקי המטבע המבוזר כמות ניכרת של עברייני מס, המעוניינים בהשתמטות ממס והלבנת הון.
רוב הממשלות בעולם כיום מסתייגות מהסחר במטבעות הדיגיטליים. הסיבות המרכזיות הן: 
	- אין עליהם פיקוח מרכזי ולכן הם עלולים להשפיע לרעה על שווקים פיננסיים 
	- השימוש הנפוץ במטבעות אלו להלבנת הון.
בניגוד לכרטיס אשראי, למשל, משקיעים במטבעות דיגיטליים אינם מוגנים בפני הונאה, ואחת ההונאות הנפוצות בתחום זה היא גביית עמלות מופרזות או כפולות. כמו כן, דווחו מקרים רבים של הונאת משקיעים. לדוגמה, במרץ 2018, חברה פיקטיבית ניסתה להנפיק מטבע מבוזר בשם "Giza". מנהלי החברה קיבלו כ-2 מיליון דולר ממשקיעים, ואז נעלמו עקבותיהם. 
בנוסף לסיכוני ההונאה, קיימים גם סיכונים טכנולוגיים. משקיע במטבעות דיגיטליים יכול לאבד את השקעתו במקרים של אובדן נתונים בשרתי האחסון או במקרה של פגיעה בשרת באמצעות תוכנה זדונית, פריצה של האקרים, או תקלה ברשת התקשורת.
###### בעיית Adverse Selection
בנק SEBA בא לפתור בדיוק את בעיית המידע הא-סימטרי שמתקיים ביחס שבין גוף בנקאי ללקוח שמעוניין לבצע תנועות במטבע דיגיטלי. אחת התופעות הנפוצות בתחום זה היא גביית עמלות מופרזות או כפולות תופעה שקורית הן מחמת סיכון מוגבר של חוסר במידע עבור המתווך וכן חוסר בהיכרות המערכת הבנקאית עם טכנולוגיות הפקת המטבעות ואחסונו המאובטח של פרטי המטבע הדיגיטלי כך שלא ייגנב\יאבד ותמחור הסיכון הגבוה יוצר עלות גבוהה. 
כך שבמקרה של בנק SEBA  - כאשר הגוף המתווך הינו Fintech driven בעיקרו, (כמובן כאשר ישנה רגולציה המאפשרת זאת), הגוף המתווך מכיר את הסיכונים ויודע להימנע מהם ובכך יכול להוזיל עלויות תיווך כי בעיית המידע הא-סימטרי עבורו קטנה באופן משמעותי.
## שאלה 3
### א
ההמלצה שהיתה ניתנת, לכאורה באופן טבעי, הינה הכפפה לגוף רגולטורי כדוגמת **המפקח על הבנקים** שמטרתו כזכור הינה לפקח על יציבות התאגידים הבנקאיים, שמירה על ניהולם התקין ושמירת ההגינות בין הבנקים ללקוחותיהם. 
### ב
שני אספקטים מרכזיים שלכאורה הם החשובים ביותר ולכן היה מומלץ לשים עליהם דגש רב יותר במסגרת הפיקוח הם: 
###### אבטחת מידע וסייבר (במסגרת הוראות 357 ו-361 של המפקח על הבנקים):
מאחר וזהו גוף שעיקרו הינה חדשנות טכנולוגית ומסתמך רובו ככולו על טכנולוגיה, מן הראוי הוא שעל מנת לשמור על יציבות התאגיד, ניהולו התקין ושמירת ההגינות בינו לבין לקוחותיו - שההון הטכנולוגי והלב של פעילות התאגיד ינוהל בצורה מפוקחת הכוללת נהלי גיבויים, בקרת גישה, הצפנה, יכולת התאוששות במקרה אסון, רישום ומעקב, בדיקות חדירה ועוד.
###### בקרות הונאה והלבנת כספים
ייסוד מנגנון טכנולוגי מרכזי שיידע לזהות באמצעות אלגוריתמים של -AI (Artificial Intelligence) את מקורות הכספים ויזהה תנועה חשודה של טרנזקציות מטבע ופעילות לא חוקית והלבנות כספים. כמו כן, תעסוק במניעת תופעת הונאה כגון הרצת מטבעות שאין מאחוריהם פעילות כלכלית והם למעשה מתפקדות כ"בועה". כמו מקרה שקרה בשנת 2018, שחברה פיקטיבית ניסתה להנפיק מטבע דיגיטלי בשם "Giza". מנהלי החברה קיבלו כ-2 מיליון דולר ממשקיעים, ואז נעלמו עקבותיהם. 
	
### ג
אני סבור שהכפפת התחום הכרחית ומועילה(בהיבטים שפורטו בסעיף הקודם). מאחר ובאם אמינות הגופים ותקני המידע יהיו גבוהים יותר, הציבור יידע שהפעילות שלהם מפוקחת ע"י מוסכמות ותקנים ואז הביטחון יגבר והחשש המובנה מפעילות בנושא רגיש כמו הון וחסכונות יקטן ויאפשר להזרמה גדולה יותר של כספים למערכת. בכך יואצו פעילויות ויירתמו משאבים שעד כה לא היו במערכת הבנקאות אלא במערכות שכיום הינן בלתי מפוקחות ונתונות למתקפות ולאיבוד מידע.
הריכוזיות בענף הבנקאות תפחת לאור עלויות הקמה נמוכות יותר וכניסת שחקנים חזקים ממדינות אחרות עם נסיון רב בתחומים אלו. ולאור הפחתת הריכוזיות, גם התחרותיות בענף הבנקאות כולו תגבר.
## שאלה 4
הסיכונים ללקוחות החוסכים ב-SEBA, מעבר לסיכונים הגלומים בפעילות הארגון כבנק סטנדרטי -כגון יכולת העמידה בהוראות הרגולטוריות ובדרישות הדיווח בטווח הקצר ובטווח הבינוני והארוך. לאור תלות הבנק הדיגיטלי באופן קריטי במערכות המחשוב והתקשורת, ישנם סיכונים מוגברים בהיבטים של סיכוני סייבר, המשכיות עסקית ואבטחת מידע.
הסיכון היותר גבוה עבור הלקוחות הינה שלמרות הכיסוי הביטוחי שתואר בראשית המסמך ומבטיח את ההון, עלולה להתחולל היסטריית שוק חריגה כתוצאה ממשבר אפשרי בשוק המטבעות הוירטואליים הן כתוצאה מתקרית הונאה, התפוצצות בועה כתוצאה של חוסר אמון במטבע כלשהו, או אפילו תקלת בסיס נתונים בבנק אחר ולא ב-SEBA אך תשפיע עליו. בעוד בבנקים הקיימים, כאשר תתרחש תקלה מחשובית, יש יכולת עיקוב אחרי הפעולות שחסרות במאגר הנתונים, במקרה של סחר במטבעות וירטואליים המעקב לא תמיד אפשרי וגם אם נוצר המעקב, באם המפתחות האישיים של המטבע אינם זמינים ו\או מקושרים למטבע עצמו, ההון אינו ניתן לשחזור ועלול לגרום סכנה לארגון ולכן גם ללקוחותיו.
## שאלה 5
ההסדרים שיש לנקוט ע"מ ליצור תנאים שיאפשרו תחרות מהותית בשוק: 
- פרסום מסמך מדיניות באנגלית המסכם את שלבי הקמת בנק חדש בישראל 
- הסרת חסמי כניסה של בנקים חדשים ויצירת רגולציה המותאמת לבנק חדש (רגולציה המתאימה לבנקים חדשים ודיגיטליים שאינם מבצעים פעילות בנקאית מורכבת)
- הקמת יחידה בפיקוח על הבנקים שמטרתה לרכז ולתכלל את הטיפול בבנקים החדשים מול כל אגפי הפיקוח על הבנקים ומול כל חטיבות בנק ישראל, וללוות את הבנק, בתהליך הקמת הבנק ובשנותיו הראשונות, באופן קרוב והדוק.  
- הגברת הוודאות הרגולטורית באמצעות מתן רישיון מוגבל, עוד בטרם תחילת הפעילות הבנקאית - דבר המאפשר השלמת היערכות מול צדדים שלישיים
- תיקון הרגולציה באופן שאינו מחייב את הלקוחות להגיע לסניפים לפעילויות שאין בנוכחותם הכרח, ובכך לצמצם משמעותית הצורך בפריסה סניפית אנושית. 
- ביצוע רפורמות בתוך משרד האוצר והמפקח על הבנקים כגון הקמת תשתית API מרכזית לדיווח ומסירת מידע לבנקים ולמתווכים נוספים.
פעולות אלו ודוגמתם, יעודדו כניסת שחקנים חדשים וכן הפחתת עלויות תפעוליות לשחקנים קיימים כך שהתחרות לא תיפגע כמו גם השרות ללקוח.
</div>
---
#maman 
#personal
