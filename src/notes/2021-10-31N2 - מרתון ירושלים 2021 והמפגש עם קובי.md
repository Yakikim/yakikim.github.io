---
layout: mynote
tags: [jerusalem marathon, kobe yatskan, running, notes, memo, personal, memory] 
created: 2021-10-31
modified: 2021-10-31 11:48
type: Memo
title:  מרתון ירושלים 2021 והמפגש עם קובי 
---
Week Of: [[2021-10-31]]
[[2021-10-31]]

# תזכיר בנושא  מרתון ירושלים 2021 והמפגש עם קובי 
[[home]]/[[Personal]]/[[Memos]]

## רקע\תיאור
נרשמתי למרוץ במטרה להשתתף באירוע. 
כותרת האירוע היתה "לרוץ כפי שלא רצתם מעולם" ואכן זה היה כך..
נרשמתי לעשרה ק"מ כי לא ממש הייתי בכושר לריצה ארוכה מזו ומסתבר שגם לא לריצה הזו. 
איסוף הערכות היה מהסינמה-סיטי, פגישה נחמדה עם מירב ויובל.
ישנתי בדירה ברחוב חרלפ, ובבוקר התפללתי בשטיבל של רחביה. 
באתי לצאת לכיוון הזינוק של המרוץ וגיליתי שאני ממש לא יודע איפה המפתח של הרכב שבו היתה הערכה.. חיפשנו בקדחתנות והזמן עובר ולא מוצאים. אני מתחיל לחשוב שהכל אבוד וסתם באנו - אני לא הולך לרוץ את המרוץ הזה.. 
ניסיתי לחשוב איפה הפעם האחרונה שבה נגעתי במפתח ובדקתי איפה שרק היה ניתן להניח את המפתח לאחר מכן. ברגע האחרון, אחרי שאני עובד דלת דלת ברכב - בתקווה שאחד מהם אולי במקרה נשאר פתוח אך לשווא. ברגע האחרון, כשאני למטה, עלה לי רעיון, ירדתי למטה והצצתי לרכב של סיון, כי פתאום נזכרתי שעזרתי לה אתמול להחנות את הרכב. ואז ראיתי את המפתח במושב שליד הנהג. צעקתי בקול "סיון" והעוברים והשבים לא הבינו מה הבחור הזה רוצה.. פתחנו את הרכב והתחלתי בריצה לכיוון הזינוק. מבט בשעון הראה לי שנשארו דקות בודדות לזינוק ואני רץ בקצב מהר. אספתי איזה בקבוק מים מעמדת ריענון בצומת וניסיתי לדחוף נוזלים כמה שיכלתי. הגעתי לזינוק כשנותרו שני דקות. הספקתי להצמיד את מספר החזה עם שני סיכות והמרוץ יצא לדרך.
## מרוץ 
כעבור כשני קילומטרים התברר לי שהשתיה לא היתה במקום, או שהפציעה גרמה. לא יודע מה, אבל היו לי התכווצויות קשות במקטע שבין קינג ג'ורג' לבין שער יפו. התכווצויות שגרמו לי להבין שזה לא היום שלי ולעצור באופן סופי.
![[rt_jrm21_3_0t8a5066.6f3c6fe7-1e4e-44bc.m.jpg]]
התחלתי ללכת חזרה לכיוון הממילא ובריצה קלה לחצות את המשולש בכיוון רחוב עזה. לאחר כמה מאות מטרים היצר הרע שלי אמר לי שאולי אעשה הצגה לילדים ואגיע כך שיחשבו שאני עדיין מהמובילים ולא יתביישו באבא הנכנע שלהם.. הגעתי לרחוב ז'בוטינסקי ולפי החישובים שלי הייתי בדיוק במקום שבו הייתי אמור להיות אילולא עצרתי. ואכן, זיהיתי אנשים שרצו לידי בזמן שרצתי. "חזרתי למרוץ", פגשתי את המשפחה בצומת עזה-ברלין והחלקנו כיפים. מאוחר יותר יתברר לי שעמיחי רץ וניסה להשיג אותי (פחח..) אבל לא שמתי לב. רצתי בריצה קלילה לכיוון קו הסיום. אמרתי לעצמי, אם כבר אז כבר - שגם ליהונתן לא יהיו פדיחות מהחברים.. 
סיימתי, שתיתי וחזרתי בריצה קלה לדירה.
![[ns_jrm21_ns_05667.02632404-f7ba-40d3.m.jpg]]
## פגישה עם קובי
החלפתי מכנסיים וחולצה וסיון התקשרה וביקשה עזרה בלסחוב כמה שקיות מהסופר בפלמח אל הדירה. יצאתי אליה. 
איך שאני עובר על פני צומת כובשי קטמון-פלמ"ח אני מזהה קבוצה פונה ימינה ובמרכזה קובי?! בהפתעה אני צועק "קובי" הוא מסתכל עלי ומחייך חיוך רחב. אני מזהה שהוא נתמך ע"י שני רצים ורץ עקום למדי. אני מצטרף אליהם לאיזה מאה מטר ומסמן למשפחה שלי שראיתי אותם ושאני תיכף חוזר אליהם.. אני נפרד מהקבוצה ומתנצל שאני פה עם המשפחה..
אני מגיע לסיון והיא אומרת לי להצטרף אליהם. אני מנסה ומבין שהם כבר קצת התרחקו ולא ממש בא לי.. אני חוזר לסיון ומעלה איתם את הקניות. 
לבסוף אני מחליט, לובש את המכנס הקצר ורץ לפגוש את הקבוצה. אני פוגש אותם עולים מכיוון הגינה לכיון הק"מ האחרון.
![[WhatsApp Image 2021-10-31 at 01.38.58.jpeg]]							
אני רץ עם הקבוצה המעודדת, שמדי פעם נתקפת בהתקפת עידוד לקובי הגיבור, כל אחד שרואה אותנו מעודד בהתלהבות, צוות מד"א שטיפל באדם שהתמוטט הסתכל עלינו בדאגה גלויה שאנחנו תומכים בעוד אחד שבתהליך התמוטטות. התנהלנו בהליכה\ריצה כך עד לשער הסיום ולריצה המרגשת האחרונה.. יצאנו מאיזור המרתוניסטים וקובי התחבק עם כל מלווה בנפרד ובהתרגשות מלווה בבכי. היה מקסים לראות איך המשפחה מעריצה אותו ומחבקת אותו. רגעים של הוד ורוממות.. 
![[WhatsApp Image 2021-10-31 at 01.38.57.jpeg]]


 

#memo 
#personal
#memories