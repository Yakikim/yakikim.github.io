[[Studies]]
[[2021-09-23]]


# **עבודת גמר בקורס תרבות וניהול 13019 – 2021ג**

**מגיש:** יעקב קמחי
**מ.ז.:** 038820676 

## תשובה 1
```ad-note
collapse: open
title: הערה
המשפחה שבחרתי להתמקד בה הינה משפחת בן מרדכי הלוי. במקרה זה, ניתן לומר כי המוצב מחדש הינם בעצם המשפחה כולה מאחר ולכולם יש תפקיד. ועם זאת עבור כל אחד, משפחתו היא משפחת המוצב. אך מאחר שפיני הינו בעל התפקיד המכריע והמרכזי ביותר הן כאב ומנהיג הבית והן בשבתו כרב הקהילה, אז הוא ישמש בתפקיד המוצב אך גם משפחתו לעתים אמורה להכנס לתפקיד זה. לכן, בחרתי להתמקד בהיבטים היותר כלליים של המוצבות מחדש ופחות הקרייריסטיים והאינדבידואליים.

נ.ב. כל הציטוטים שלא ייאמר במפורש מפי מי הם נאמרו, הם ציטוטים מן הספר של ד"ר חנה אורנוי "מסע הרי לוקיישן- נסיעה לשליחות בתרבות זרה"
```

<u>**חשיבות מוכנות המשפחה לתהליך**</u> 
מוכנות המשפחה לתהליך, הינה במקום גבוה ביותר בגורמים להצלחה ולאי ההצלחה של מוצבים נשואים. 
*"חוסר הוודאות לגבי יכולת ילדיהם להשתלב בבתי ספר חדשים בארץ המארחת, גורם לחלק מן ההורים לפתח רגשות אשם כלפיהם. על פי ממצאי מחקרים, מוצבים שילדיהם התקשו להשתלב בחברה החדשה, השקיעו תשומת לב רבה למשפחה בשל קשייה והתקשו לבצע את שליחותם."*
בעיות שהיו נראות זוטות לפני כן, בארץ היעד יהפכו להיות גדולות בהרבה. 
בנוסף, יש לתת את הדעת, בין היתר,  על הכנסת בת הזוג, הקריירה של בת הזוג ונכונות בת הזוג לשליחות בן הזוג. 
נראה כי הכנסתה של רננה (שהיא, לכאורה בתפקיד המשני לפיני - רב הקהילה והכוכב הראשי) אינה גבוהה והיא בעיקר מגיעה לקריירה שלה ממקום של מימוש עצמי ותעסוקה בהיבט קהילתי ואומנותי. זאת לאור חוסר באיזכור העניין הכלכלי והשפעתו על היציאה לשליחות וכן בסצינה שבה פיני אורז את "כלי העבודה" שלו, ואז גם רננה אורזת את "כלי העבודה" שלה ואלו הם תלבושות התיאטרון שלה. תוך שהיא מציינת "אני מאד מאד אוהבת ליצור בתוך הקהילה שאני חיה בה.. זה מרגש אותי ומשמעותי לי". תגובתו של פיני מבטאת את חוסר התועלת (הכללית או הכלכלית) בהובלת הציוד של רננה. 
חשיבות הקריירה של רננה בעיניה הוא גבוה בהיבט המימוש העצמי, אך אינו <u>קריטי</u> לקיומה הכלכלי של המשפחה.  כפי שזה נראה מדבריה כשהם מגלים שאין מקום במכולה, היא מביעה תקוה שבכל זאת יהיה להם מקום במשלוח, מאחר וזה נוטע בה תקוה "שאני אהיה שם משמעותית".
היא מגלה את השתלשלות הדברים וחושפת טפח מנכונותה לשליחות זאת:
"אני נוסעת בעקבות פיני (כמה פעמים שהיא אמרה את המשפט הזה), בעלי, וארבעת הילדים שלי, תקווה עדינה, שלמה, מרים ברכה, וחיים בן השלש.  
אנחנו נוסעים למונטריי... פיני, בעלי יהיה רב הקהילה ואני.. אשתו" (בהבעת פנים ספק מתנצלת ספק משלימה י.ק.) כמו גם בפעם אחרת, "אני מתאמצת למצוא את השמחה בי" (בהמשך לזה שהיא שמחה עבור פיני)
לסיכום, במקרה של משפחת בן מרדכי, המוכנות של המשפחה היה לקוי למדי, לא היה נראה שהם השקיעו זמן רב בהכנה לשליחות ולהיכרות עם ארץ היעד ועם האתגרים שיעמדו בפניהם. 


<u>**התאמת המועמד להצבה מחדש**
</u> 
ישנם כמה מאפיינים אישיותיים שנמצאו קשורים להצלחה בתפקיד המוצבות. 

"*אתנוצנטריות נמוכה (סובלנות תרבותית)
האדם האתנוצנטרי נפגש עם תרבות חדשה מתוך עמדה שיפוטית הגורסת כי תרבותו עליונה ומשופרת יותר. יש לו תפיסת עולם קבועה כלפי זרים המבטאת דחייה כלפי כל מי שאיננו שייך לתרבותו שלו. אתנוצנטריות גבוהה תקשה על המוצב לכבד את התרבות החדשה שאליה הוא נשלח ותקשה על הסתגלותו. אתנוצנטריות נמוכה - תאפשר הסתגלות לתרבות החדשה ותנבא הצלחה גבוהה יותר בתפקיד.*"
אתנוצנטריות אינה בהכרח דעה קדומה ושלילית אלא מושג רחב יותר שמייצג תפיסת עולם בעייתית ודוחה עבור מי שהוא זר. בתפקידם של משפחת בן מרדכי זה היה חייב להיות נמוך ביותר מאחר שהם באים בתפקיד משפחתי למונטריי ועליהם לייצר קשרים חמים עם בני הקהילה. 
ניכר מן ההתחלה ועד לסוף שפיני הינו בעל אתנוצנטריות נמוכה בכך שהוא מגדיר את העיר כמודרנית ויפה וכשהם נוסעים ברכב, פיני כל הדרך מתרגש בקול מהנוף ומכל היופי והטוב שנחת עליהם.. "אתם רואים מה זה - כבישים בעיר של חמישה מליון אנשים.. הנה יש שם גשר מיתרים כמו בירושלים" 
זאת לעומת רננה שניכר שהיא בעלת אתנוצנטריות גבוהה ולכן הסתגלותה היתה האיטית ביותר (אם בכלל). רננה מספרת שמה שהיא יודעת על המקום שאליו היא מגיעה זה שיש חטיפות במונטריי והיא מיד מוסיפה "זה וסומבררו" שזה מבטא לכאורה סוג של מבט מלמעלה למטה.  
- *האישיות הפתוחה והאינטלגנטית 
"האישיות הפתוחה מגלה פתיחות להתנסויות חדשות ולאורח חיים אחר ומסוגלת להחליף את אורחות חייה הישנים באורח החיים הנדרש במקום החדש. היעדר פתיחות ואמונות ודעות שליליות מצד המוצב עלול להפריע להסתגלותו ולגרום לו לסיים את משימתו בטרם עת. המוצב בעל האישיות הפתוחה חייב להיות בעל כישורי תפיסה גבוהים (יבולת קוגנטיבית, אינטואיציה וחושים מחודדים) אשר יאפשרו לו להבין ולפרש נכון את הסביבה החדשה, כך שיוכל לפעול על פי כלליה."*
נדרש להסתגל במהירות לאורח החיים החדש של המוצב. ולכן, כאשר המוצב הינו בעל אישיות המאפשרת להבחין בניואנסים וכאשר המוצב מעוניין ויודע להסתגל במהירות, זה ישפיע רבות על סיכויי הצלחתו. 
בסדרה פיני מגלה שהעוזרת שלהם קוראת לו בשם אדוני ולאשתו בשם "גבירתי" והם לא מנסים לשנות את זה אצלה, אבל כן משתדלים לתת לה את ההרגשה שהיא עובדת אצלם ובמעמד מכובד יותר. שזה בעצם לא לבגוד באמונתך ובמצפונך אבל עם זאת כן להתיישר לפי התרבות המקומית. 

- *יציבות רגשית יכולת עמידה בלחצים - הנטיה להיות רגועים ובעלי מזג נוח ונינוחים.
מחקרים מעידים כי "מוצב בעל יציבות רגשית איתנה נוטה להישאר יותר זמן בתפקיד מאשר מוצב בעל יציבות רגשית נמוכה. חלק מן המחקרים מעידים גם כי בעלי יציבות רגשית נוטים לביצועים ברמה גבוהה יותר לעומת מוצבים בעלי יציבות רגשית נמוכה."*
יציבות רגשית מתבטאת בנטיה להיות רגוע למרות שכל העולם מסביב לחוץ ומוטרד. הסיבות להיות בלחץ בסיטואציה של מוצבות מחדש הינן רבות, אך כשהאדם מסוגל להתמודד איתן בנינוחות, הם יאבדו מכוחם וההסתגלות של כל הסובבים אותו תהיה מהירה יותר. גם במקרה של משפחת בן מרדכי, פיני מתגלה כאדם נינוח למדי, המתפקד באופן סביר ואינו נלחץ אף כשהטיסה כבר תיכף ממריאה בלעדיו. הוא גם מתגלה כאדם קלאמזי למדי בטכס קביעת המזוזה בחלקה הפנימי של הדלת, כך ששניה אחריה הוא מגלה שאינו מסוגל לסגור את הדלת. או הסצינה שהוא מועך את החלון האחורי בנונשלנטיות מוזרה. זה אופן של התמודדות עם מצבים שאחרים היו יכולים להגיב בלחץ ובהיסטריה שהיו מלחיצים את בני משפחתם באופן משמעותי. כמו כן, פיני בחכמה רבה מנחם את אשתו בפסנתר חדש שממש משמח אותה. "אולי זה ימתיק את הגלולה המרה של מונטריי.." היא אמרה.
- *האישיות החברתית 
"חברותיות המוצב כלפי הסובבים אותו תוביל ליצירת קשרים חברתיים עם בני המקום ובכך תקל על ההסתגלות המורכבת המצפה לו ותעצים את סיכויי הצלחתו בתפקיד."*
בתפקיד שאליו הלכו פיני ומשפחתו, האישיות החברתית הנעימה והלא שיפוטית הינה אבן יסוד לתפקידו כרב וכמנהיג הקהילה. ואכן פיני הוא כזה. 
כאשר הוא מנסה לבחון מתן תעודת כשרות לבית קפה ומצליח להסביר למקומיים, באופן את עניין ההפרדה בין בשר לחלב, הדלקת אש ע"י יהודי בלבד ומוצא בקלות את הנתיב הפשוט "פעם ביום אני אגיע על הבוקר בשביל להדליק את המכונה בעוצמה מאד חלשה.. ואז זה כשר לגמרי" כך באינטלגנציה ראויה לציון הוא מצליח למלא תפקיד מול אנשים מתרבות שונה ומדת לגמרי אחרת ובשפה לא עשירה מדי. 

<u>**מיומנויות שפה ותקשורת - היכולת לתקשר בשפה המקומית**
</u>
 *מחקרים מוכיחים קשר בין ידיעת השפה המקומית, או אפילו ניסיונות לרכישתה לבין הצלחה בתפקיד המוצבות. המועמד המתאים הוא דובר השפה המקומית או לחילופין מועמד המגלה נכונות ללמוד את השפה הזרה."* 
השפה חיונית ביותר להצלחת המועמד וליכולת שלו להעביר ולצרוך מידע חשוב, לפתח קשרים ולתקשר עם בני ובנות המקום. במקרה של רננה, ניכר שהשפה היוותה מכשול גדול להתאקלמות ולבדידות שהיא חשה. לדוגמא, הסצנה בה רננה מתקשה לתקשר עם מוכרת הנעלים בעוד פיני מנהל שיחה בספרדית רצוצה. "פיני, אני צריכה אותך, אני לא יודעת איך לתקשר פה."
בנוסף לכך, *"אין די בהבנת השפה ויש גם לשלוט במילות הסלנג המקומיות.
גם השפה הוורבלית איננה מספיקה. נוסף על יכולות השפה הבסיסיות, על המוצב לשלוט גם בשפת התקשורת של אנשי המקום, כלומר, בתהליכי העברת המסרים.*"
פיני מגלה שכשהוא מארגן מניינים הוא מתקשה להבין את התרבות המקומית כאשר הוא אומר "אני לא יודע איזו תשובה יותר טובה זה (אגודל למעלה) או זה (אגודל למטה)". כלומר, הדיבור בקונטקסט גבוה קשה לפיני יותר מאשר אם היו כבר מסרבים לו במלים מפורשות והוא היה ממשיך לאדם הבא ברשימת המצטרפים האפשריים למניין. דוגמא נוספת לכך, כשמישהו עונה לו על השאלה אם יגיע למניין בתשובה "בעזרת השם" ופיני אומר בתסכול, "אני לא יודע מה זה אומר, כן, לא?"
דוגמא נוספת, תקוה מעלה נקודה שמסבירה הבדלי תרבויות שהיא למדה במשך הזמן וזה ש"יש מקומות בעולם שהסימן של ישראל לעשות רגע (קימוץ היד כאשר האצבעות ישרות ופונות כלפי מעלה) זה כמו קללה, אז עכשיו אני יודעת שבמקום לעשות רגע כמו שעושים בארץ אני עושה ככה (סימן של "עצור").." 

<u>**חשיבות ההדרכה המוקדמת**</u>
קשה להמעיט בחשיבותה של הדרכה ליוצאים לתרבות אחרת ובפרט אם היא רחוקה מתרבותו של המועמד.  
*"הדרכה מוקדמת הנה תהליך האימון שנועד להכין את העובד ומשפחתו לתפקיד המוצבות. התהליך מכיל נושאי תרבות ותגבור יכולות. האימון מספר למוצב מידע על הארץ המארחת ומסייע לו לגבש ציפיות מציאותיות."* 
מן המחקרים עולה בבירור חשיבותן הרבה של תוכניות הכשרה וחשיבותה של הכנה מוקדמת מתאימה. הכשרה קודם ליציאה לשליחות מקלה על הסתגלותו של המוצב למדינה המארחת ולתרבותה, מצמצמת את תחושת הלם התרבות משפרת את שביעות רצונו של המוצב ואת כישורי ההתמודדות שלו ולפיכך נושאת השפעה ישירה על סיכויי הצלחתו בשליחות.
בעניין ההדרכות, ישנו הצורך בהדרכה לגבי ההכנה לקראת השינוי, הבנה תרבותית של הארץ המארחת וכן הדרכה בנושאים יום יומיים.
ניכר שהמשפחה לא היתה מוכנה במסעה והדרכה משמעותית ומקיפה היתה מקלה עליהם רבות בהסתגלותם ובקליטתם המוצלחת בארץ היעד. 
הדבר ניכר בכך שבתחילת הסדרה אומרת אם המשפחה - רננה: "פעם ראשונה השבוע שראיתי סרטונים על מקסיקו.. דווקא יפה שם.."
כמו כן, בהיבט האוכל המשפחה מתגלית כלא מוכנה למצב שבו האוכל אינו זמין כשהיה, מאחר והם אינם אוכלים אוכל שאינו כשר. 
בהיבט קיומה של העוזרת, בהתחלה רננה מביעה התנגדות מה לעניין הזה, על אף שהיא רואה שזה לכאורה סטנדרט מקובל בקרב האוכלוסיה המקומית, היא אומרת "אני לא צריכה מישהי שתנקה אחרי.. אני רגילה לעשות את זה בעצמי" 
בהיבט התרבותי הבין אישי, ניכר שהם לא כל כך מבינים את המקומיים כפי שאמר פיני בהפתעת מה,"נותנים פה נשיקות.. זה כאילו מובן מאליו שזה חלק מאמירת השלום, אז תתכונני בסדר?"
בהזדמנות אחרת, בעודם צועדים לעבר המנהלת ביום הראשון ללימודים פיני מדריך אותם "תתכוננו לתת נשיקה, ילדים. אתם זוכרים?"
גם בהיבט הלוגיסטי ניכר שהם לא ממש מוכנים, זה מתבטא בכך שפיני מגדל זיפי ענק לאור חוסר היכולת לטעון את מכונת הגילוח שלו כי הכבל שלו אינו מתאים לזה של מקסיקו.
בהיבט בתי הספר, הם חווים קושי מיוחד בלהסתדר עם המוני הבגדים שנדרש להגיע איתם לבית הספר. רננה אף רואה בזה "ביטוי חיצוני של להרוג להם את החופש שכל כך קיוויתי שיהיה להם כל החים.."
אפילו יתושים, שזה נראה זניח למדי, המשפחה כל כך סובלת מיתושים שפיני אפילו מפטיר "אם הייתי יודע שככה זה פה, הייתי שוקל פעמיים אם לבוא לפה"

<u>**הלם תרבות**
</u>
הלם התרבות מתואר במחקרים רבים באופן שונה.
הוא עלול להתבטא כטראומה שהאובייקט חווה בעקבות הצורך להתמודד עם רמזים תרבותיים חדשים, ציפיות אחרות ולגלות שעליו לשנות התנהגויות והרגלים.
על פי ההגדרה הזו, הלם התרבות נגרם מסיטואציות פשוטות של חיי היום יום - כיצד לחלק הוראות, מתי להגיב ומתי לא, כיצד להגיב, מהם המחוות שנדרש לבצע, מהם הבעות הפנים וכיצד להביע פנים, נורמות כאלו ואחרות ועוד. 
הלם תרבות עלול להופיע גם כמחלה תעסוקתית, הסדרה של טלטולים, או כפי שמתארים כמו "דג מחוץ למים".
במקרה של משפחת בן מרדכי המצב שנדמה כמתאים ביותר לתאר את הלם התרבות הוא הטראומה.
*"מחקרים שונים שבוצעו בקרב מוצבים מציינים את מגוון הסימפטומים שעלולים לחוש המוצבים ב'הלם התרבות"
תחושות של:
חוסר אונים, בלבול, בדידות, דיכאון, עצבנות, חוסר תחושת כיוון, הסתגרות, עוינות,פרנויה כלפי האנשים "הזרים" שביניהם הם שוכנים, געגועים הביתה (להיות עם "אנשים מסוגם","לדבר עם אנשים הגיוניים")

הלם תרבותי מתואר בדרך כלל כסדרה של שלבים שהמוצב חווה:
1. *שלב ירח הדבש – שלב שבו המוצב שהגיע זה עתה לארץ הזרה, חווה סקרנות והתרגשות של תייר, אך הזהות הבסיסית שלו היא בארץ מוצאו*. 
הם מתרגשים מהרכב החדש, האמא מספרת להם על המדים "יש חולצה חגיגית, מיוחדת,  לבנים יש חגורה, לבנות יש חצאית" וזה מגניב להם. 
הם נוסעים ופיני כל הדרך מתרגש בקול מהנוף ומכל היופי והטוב שנחת עליהם.. "אתם רואים מה זה כבישים בעיר של חמישה מליון אנשים.. הנה יש שם גשר מיתרים כמו בירושלים"

2.  *שלב היעדר חש הכיוון המוצב המום מדרישותיה של התרבות החדשה. המוצב חש היעדר חוש כיוון כמעט בהקשר לכל דבר מוכר*
רננה יושבת ביום הראשון ללימודים, בחצר בית הספר ואומרת לעצמה "אני לא יכולה להתפרק עכשיו."
שלמה חווה קשיי קליטה רבים, איך שהוא מגיע לבניין הקהילה הוא כבר מתגעגע לישראל "אני עכשיו רוצה לישראל" האמא אומרת לו בתגובה "אני לא רוצה לשכוח את ישראל.. אבל ממש מקוה שגם אתה תצליח למצוא דברים שמשמחים אותך", "תחשוב על זה כעל חופש ארוך" היא מפצירה בו "אנחנו באנו לפה לתקופה.. כמו שאנחנו נוסעים לצימרים לשלשה ימים, אז אנחנו פה ל..שנתיים.." ונדמה שבסצינה הזו מקופל ווידוי של רננה למצלמה על אודות קשייה והאופן שבו היא עצמה מתמודדת איתם. 
3.  *שלב המרירות והעוינות - המוצב חררה כעס ועוינות כלפי התרבות החדשה משום שהיא אינה מתאימה לו כמו הדרכים המוכרות והישנות וגורמת לך לקשיים*.
ביום הראשון ללימודים שלמה מתקשה להציא חיוך ומגיע מתוח כולו.
לא נראה שזה השתפר מבחינת שלמה שאומר כעבור כמה ימי לימודים "אם הייתי יכול לחזור לבית באפרת, הייתי חוזר, אבל קנו אותו". 
"אני לא מבין אותם וגם אני לא אוהב אותם" הוא אמר.
מרים ברכה גם היא מתקשה. ניתן לראות על פרצופה כבר בביקור הראשון כשמכירים לה את ניקול, כמי שחוששת ומגיבה בעוינות להיכירות.
אפילו חיים הקטן כאשר הצליח להימלט מאמו, בחנות הנעלים, מתוודה בפניה לאחר מכן  "אבל אני רציתי לברוח.." 
יותר מאשר מרים מתקשה עם השפה החדשה, היא מתוסכלת מכך שזה בא לה קשה. לדוגמא היא לא זוכרת את המלים שנדרש לומר כששבים מן השירותים ("קון פרמיסו") שזה ברשותכם. כשהיא מסבירה זאת לשלמה היא מציין "כי כאן מאד מנומסים".
אמא שלה אומרת לחברה שתקווה לא מסתדרת בכלל "היא ממש לא מוכנה לדבר בספרדית" 
כשחברה שואלת אותה מדוע היא לא רוצה לדבר ספרדית, היא אומרת בפסקנות "אני ישראלית" ולאחר שהחברה אומרת "עכשיו את מקסיקנית" היא עונה ומתעקשת "אבל עכשיו אני ישראלית" 
5. *שלב ההסתגלות והאינטגרציה שלב זה כולל אינטגרציה של הרמזים החדשים ויכולת מוגברת לתפקד בתרבות החדשה. המוצב רואה יותר ויותר את היתרונות והחסרונות שבשתי התרבויות.*
מגיעה עוזרת לבית, ופיני אומר "מאז שהעוזרת נכנסה לעבוד בבית, יש לנו הרבה יותר זמן להתעסק במשימות של הקהילה" 
בסצנה שבה לתקווה נשפך המרק נדמה שתקוה כבר מתחילה להסתגל וליצור קשרי חברה ואוצר מלים בסיסי לתקשר עם החברות שלה שמצביעות על מיני מאכל שונים ומבטאות את שמם בספרדית, כאשר תקוה משתפת פעולה בהתלהבות.
בפרק הסיום של הסדרה, כבר מזהים שהילדים הסתגלו למדי לשפה ולתרבות כאשר מרים תקווה מסבירה ש"מאסטרו, יש לו כמה פירושים - מאסטרו זה גם מורה וזה גם כשף.." גם שלמה שחווה, לכאורה את הקשיים הגדולים ביותר, מתמלל ומסביר את הסרט הזה.
רננה גם היא נראה שנקלטה מבחינה חברתית וניכר שהיא מתרגשת בחגיגת יום ההולדת שנחגגה לה, הכנות שלה והחיבור שלה עם החוגגות,  ניכר באופן שהיא מודה להן.
בנוסף היא מארגנת הכנת לטקס בטכס החנוכה שהם ארגנו לקהילה ואמרה ברגע של נחת "ברגעים כאלה, אני ממש שמחה שאני פה"
אבל גם היא מודה ברגע של כנות "פה, אני אף פעם לא אהיה בעמדה שהייתי בארץ. אני אף פעם לא אהיה כל כך עמוק בשפה שאני אבין כל נים..". היא אף אומרת בצער "זה מהפך זוגי ומשפחתי, המקום שלי התהפך"  
פיני גם רוקד באותו הטכס איזה ריקוד מטופש למדי אבל אותנטי וחם המעיד על חיבור נכון עם בני הקהילה.
6. *שלב הדו-תרבותיות - בשלב זה המוצב חש בנוח הן בתרבות הישנה והן בחדשה.* 
בפרק הסיום שלמה, שחווה את הקשיים הבולטים ביותר, אומר "אני רוצה לחזור לארץ לשלשה חודשים, לבקר את החברים שלי, ואז לחזור לפה.."
לבסוף, רננה מבינה ספרדית מצוין, ויוזמת ושותפה להפקת אירועים בקהילה.
פיני עושה חיל כרב קהילה והקים מקהלה לבנים ולבנות ומעביר דרשות בספרדית.
חיים הקטן מבין שלש שפות וממש אוהב את הגן.
תקוה מדברת ספרדית שוטפת ויש לה מלא חברות. היא רוקדת בבית ספר מקצועי למחול.
מרים ראשונה בכיתה בקריאה באנגלית, דוברת ספרדית מצויין וגם היא רוקדת בלט.
שלמה בחיוך גדול מספר שהוא מבין ספרדית מצויין ויש לו המון חברים והוא בנבחרת הכדורגל של בית הספר.


## תשובה 2
<u>**ממד מרחק הכח**</u>:
ממד זה של הופשטדה בא לתאר מאפיין בתרבות המקומית של מרחק הכח בין המנהל לכפופים לו. וביתר פירוט, כמה עובדים חוששים לחלוק בגלוי על דעת המנהלים, כיצד העובדים מצפים לקבל החלטות - האם בצורה שיתופית יחד עם המנהלים או כהוראה מגבוה וללא התייעצות עמם, במדינות כמו אירופה הצפון מערבית, מרחק הכח נמוך והמנהלים שם רואים את עצמם כעמיתים אל מול העובדים שלהם. לעומת זאת, במדינות בהם מרחק הכח גבוה, המנהלים יראו את עצמם כבעלי עצמה וכח אל מול הכפופים להם.  
בסיפור מתוארים כמה ביטויים של הממד:
1.  בנה של דואה: "*אנו בוחרים את מנהיגינו, והמנהיגים שלנו הולכים ברחובות כמו כל אדם אחר* ביטוי זה הינו של מדינה בה מרחק הכח נמוך ובו המנהיגים הינם ככל האדם ונגישים למונהגים שלהם. 
2. עוד מבנה של דואה *"בבתי הספר שלנו, תלמידים ומורים מתייחסים זה אל זה כשווים"*
3. בתה של דודה דואה אמרה: *"האנשים שלנו מטפלים בכל אחד באופן שווה. לכולם יש את אותן זכויות, לאף אחד אין פריבילגיות מיוחדות. אף אחד לא עשיר במיוחד, ואף אחד לא עני במיוחד"* זהו ביטוי של מדינה בעלת ממד כח נמוך שבו ישנו שיוויון מסויים ("אף אחד לא עשיר <u>במיוחד</u>.. עני <u>במיוחד</u>") בחברה ובמסגרתו מטרת הפרט בקבוצה הינה הצלחתה של הקבוצה והשגת יעדיה.
4. גם טיגה ביטאה מדינה בעלת מרחק כח נמוך, *"אנו לא אוהבים אנשים שעושים מעצמם חשובים ואסרטיביים. כילדים אנו לומדים להיות צנועים ולא מתבלטים"* כלומר, שאיפה להרמוניה ושוויון בין המעמדות.
5. סאטו לעומתן מייצגת מדינה בה מרחק הכח גבוה יותר באמרה: *"נשמע כאילו יש לכם מנהיגים חלשים", אמרה דודה סאטו נחרצות. "זה בסדר אם כל האנשים היו טובים. אך מה לגבי אנשים רעים? אני חושבת שאנשים צריכים מנהיגים חזקים; אחרת הם לא יתנהגו טוב"* כלומר, היא דוגלת בכך שמרחק הכח אמור להיות גבוה בכדי שהחברה תתפקד כראוי. 
6. גם אמפט מבטאת מדינה בה ממד מרחק הכח הינו גבוה כששאלה: *"האם אין כל כבוד במדינה שלכם?" אמרה דודה אמפט, שנראתה המומה. "כיצד ניתן לשמור על משמעת בדרך זו?"* כלומר, ע"פ דודה אמפט יש ליצור מרחק כח כלשהו ע"מ לשמור על משמעת וחינוך מיטביים.
7. לימה בטאה תפיסות עולם בהם מרחק הכח בין כפופים לממונים אמור להיות נמוך כאשר אמרה: *"אם זה אומר שאנו צריכים להכפיף עצמנו לאחרים לזמן מה, אנו לא רואים בכך משהו בעייתי"* כלומר, מרחק הכח בין כפוך לממונה אינו גדול כל כך ולכן אין לי בעיה להכפיף את עצמי לזמן מה כי הממונה הינו אדם שינסה להוביל בכח האישיות והמנהיגות ולא בכח דרגות התפקיד שלו.

**<u>ממד אינדווידואליזם:</u>** 
ממד תרבות זה של הופשטדה בא לבחון את מקומה של הקבוצה בעיני הפרט. כלומר, באם בעיני הפרט, מטרת ההתפתחות האישית והמימוש העצמי הינו במקום גבוה ביעדיו האישיים והחברה אף רואה זאת בהבנה ו\או בחיוב, זוהי תרבות המוגדרת בממד האינדבידואליזם כגבוה. באם בעיני הפרט, הערך והיעד העליון הינו הצלחת הארגון\השבט\המדינה וכו' אזי בסולם ממד האינדבידואליזם הוא מצויין בציון נמוך (כלומר מדינה יותר קולקטיביסטית)
בסיפור, ראינו כמה ביטויים של הממד:
1. בתה של סאטו מנסה לשכנע בכל שבמדינתה *"אני יכולה לעשות מה שמעניין אותי ואף אחד לא יעצור אותי. אני יכולה להחזיק בדעותיי, ואף אחד לא יכול למנוע ממני להביע אותן."* כלומר במדינתה של סאטו, לא רק שיש חופש ביטוי, יש גם את ההצדקה הציבורית להבעת דיעות אף אם אינן מתיישבות עם המקובל. זהו ביטוי של תרבות אינדווידואליסטית שאינה שמה בראש מעייניה את ה"התיישרות" עם המקובל.
2. לעומתה של בת סאטו, דודה לימה ודודה אמפט מגיעות מתרבות קולקטיביסטית ובעלת ציון נמוך בממד האינדבידואליזם. מאחר והן מבטאות את ההיפך הגמור. דודה לימה: *"האם אין את תלויה במקום ממנו באת ובקבוצה אליה את שייכת? כיצד את יכולה לצפות מהאנשים שלך להיות נאמנים לך אם את לא נאמנה להם?"* 
3. בנה של דודה אמפט בהמשך בתארו את המדינה שלו: *"המדינה שלנו מושתתת על עקרונות, זה נכון. אנו אוהבים לדעת את האמת וללמד אותה את ילדינו. אנו לא אוהבים אנשים שמתנהגים אחרת. אלו שלא חושבים או מתנהגים כמונו מהווים איום על דרך החיים שלנו".* 
4. גם בתה של דודה טיגה מבטאת מדינה בעלת ממד אינדיבידואליזם נמוך למדי, והתייחסותה מבטאת קולקטיביות מסויימת וציפיה מהפרט  *"אנו מצפים מאנשים לעשות את הכי טוב, אך לא לנסות יותר מדי להיות הכי טובים או להאמין שהם טובים מאחרים. אנו חושבים שקטן זה יפה, ואנו לא אוהבים אנשים שעושים מעצמם חשובים ואסרטיביים. כילדים אנו לומדים להיות צנועים ולא מתבלטים"* 
 


**<u>ממד גבריות</u>** 
ממד התרבות הזה של הופשטדה מציע את הגבריות כאוסף של התנהגויות שבמסגרתם הפרט מקבל החלטות שונות בהתאם לסולם הציפיות שלו מעצמו כפי שבעיניו הוא נתפס ע"י האחרים. הממד בוחן בפרט את ההתנהגויות שהוא מגדיר כשונות בין התפיסה הגברית לעומת הנשית. בחברה בה הממד הגברי גבוה, הפרט ישתוקק למצות את מלא כושר ההשתכרות ויוותר בכך על שאיפת הרמוניה גבוהה יותר שיכל להשיג במשרה פחות מניבה רווח, כמו"כ האדם בתרבות כזו לא נרתע ממאבקים ושואף לנצח. בחברה בה הממד הגברי נמוך יותר, הדגש של הפרט יהיה להעדיף עבודה שבה שיתוף הפעולה גבוה יותר, שבה יש יחסי עבודה מטיבים יותר וכן עבודה שייתכן והיא נתפסת כעבודה שמתאימה יותר למין השני בתרבויות אחרות.
ביטויים של הממד בסיפור:
(1. לכאורה תרבות המקור של הסבתא והאחיות הינה תרבות מאד גברית כפי שניכר מכך שהבנות הלכו בעקבות אהוביהן לארצות מוצאם וכן כאשר האב הזקן נפטר, לא עלתה אפשרות שבמסגרתה הסבתא תפעיל לבד את המקום.)
2. דודה אמפט מבטאת רתיעה מקונפליקט ושאיפה להרמוניה, באופן כללי, כאשר היא שואלת *"והאם את לא נכנסת להרבה קונפליקטים?" שאלה דודה אמפט. "האם את באמת אומרת כל מה שאת חושבת? האם שכחת ששמירה על הרמוניה עם קרובייך וחברייך היא הבסיס לחברה מהוגנת? כיצד את יכולה לעבוד יחד או אפילו לעשות עסקים עם אנשים אחרים אם לא ביססת ראשית הרמוניה איתם?"* ביטוי זה מסמל ציון נמוך בממד הגבריות.
3.בתה של דודה טיגה ענתה לשאלתה של דודה סאטו וביטאה : *"אנו לא רוצים שום ילד שיילחם – בן או בת. ובמדינה שלנו בנים יכולים לבכות בדיוק כמו בנות; ההורים שלהם ינחמו אותם בדיוק באותה צורה. אנו מאמינים שזה גורם לכולם להיות מאושרים יותר".* בכך היא ביטאה את האופן שבה במדינתה ממד הגבריות הנמוך מקבל את הביטוי. 
4. לעומת טיגה דודה לימה בשאלתה מבטאת ממד גבריות גבוה יותר: *"האם גם האבות מנחמים את ילדיהם אם הם בוכים?" שאלה דודה לימה. "זה לא מה שאת צריכה לעשות, טיגה?"*
4. דודה סאטו מבטאת ממד גבריות גבוה בתרבות ארצה, באמרה כי : *"אנו לא מבזבזים זמן בשיחות חולין חברתיות לשם שמירה על הרמוניה"* כלומר, השאיפה להרמוניה המזוהה בממד הגבריות כנשית למדי, אינה מוערכת בתרבות מדינתה. 
6. מדבריה של דודה דואה ניתן להבחין על קיומו של ממד גבריות בינוני למדי כשאמרה: *"למה שתשתדל לעשות הכי טוב שאפשר אם בכל מקרה המדינה דואגת לך?"* כלומר, ההנחה הסמויה בדבריה היא שעל הפרט להשתדל לעשות הכי טוב ולהגיע להישגים, אך לא בהכרח.  
<u>**ממד ההימנעות מאי-ודאות**</u>
בממד התרבות הזה הופשטדה מנסה לבטא את הנטיה של הפרט בחברה הנבחנת באמצעות מדידת מידת השאיפה של הפרט לביטחון תעסוקתי ושאיפתו ליציבות הן אישית והן של מקום העבודה שלו. ממד הימנעות מאי וודאות גבוה מבטא גם את מידת קבלת מערכת הקודים החברתית הכללית ומידת הכבוד לזקנים. לא רק מערכת קודים מבטאת ממד הימנעות מאי וודאות אלא גם מדינה בה נהוגה מערכת חוקים מפורטת שבה הפרט יודע כל העת מה עליו לעשות וכיצד עליו לנהוג מבטאת ציון גבוה בממד זה.
בסיפור המצורף, ישנם כמה ביטויים לממד זה:
1. בתה של דודה סאטו אומרת: *"אנו לא מצפים מהם לדאוג לנו כשנהיה זקנים"* ובכך היא מבטאת את ממד ההימנעות מאי-ודאות הנמוך של מדינת מגוריה.
2. גם דואה מבטאת ממד המנעות מאי-וודאות נמוך באמרה כי: *"אם אתם צריכים להמשיך לעבוד עבור עתיד שממשיך קדימה תמיד, אתם אף פעם לא נהנים. האם אלו הם החיים? לעבוד בשביל מחר זה בסדר, אך לא אם שוכחים את היום".* 
3. בתה של דודה טיגה מתארת את מדינתה: *"אם מישהו זקוק לעזרה, הוא יקבל אותה. אם מישהו לא יכול לספק את צרכיו-שלו, המדינה תספק לו אותם."* כלומר במדינתה של טיגה, יש ממד הימנעות מאי וודאות גבוה. 
4. בתה של אמפט אמרה: *"במדינה שלנו אנו מאמינים בסדר ובמשמעת-עצמית. יש חוקים ברורים שעל כל אחד לכבד."* זהו ביטוי של מימד המנעו מאי וודאות גבוה. 
5. גם בתה של לימה מבטאת ממד הימנעות מאי וודאות גבוה. ביטויה השונים כגון:  "לעבוד קשה..", "להיות בעלי יוזמה..", "לחסוך ואף פעם לא לוותר..", "אנו מסתכלים לעתיד.."
 

## תשובה 3 
לצורך המענה על השאלה, יש לסכם ולסדר את האמור לעייל בתשובה 2 בחלוקה לציון <u>יחסי</u> ליתר המדינות המתוארות בסיפור. בשלב הבא, ניתן יהיה להשוות לכל אחת מן המדינות - יפן, ישראל ושבדיה בהתייחס למחקרו של הופשטדה ובכך למצוא את ההתאמה היחסית לכאורה. 

| הדודה        | מרחק הכח | אינדווידואליזם | גבריות | הימנעות מא. וודאות |
| -- | -------- | -------------- | ------ | ------------------ |
| סאטו         | 5        | 5              | 5      | 2                  |
| דואה         | 1        | 3              | 3      | 1                  |
| טיגה - שבדיה | 2        | 3              | 1      | 4                  |
| אמפט         | 4        | 1              | 2      | 4                  |
| לימה         | 1        | 2              | 4      | 5                  |
|              |          |                |        |                    |

**<u>המדינה שהינה הדומה ביותר לישראל:</u>**
 לכאורה המדינה המתוארת ע"י **דואה** נמצאת במידת ההתאמה הגבוהה ביותר לישראל. 

בממד <u>מרחק הכוח</u> ישראל נחשבת במקום נמוך מאוד- מקום של 52/53. כלומר, מדינה מאוד שוויונית! אין דיסטנס. התרבות הישראלית היא תרבות סחבקית.
מנהלים ישראלים לא נותנים הוראות לכפיפים שלהם, הם אינם פוקדים עליהם. הם צריכים לרתום את העובדים שלהם לביצוע המשימות. הם מתדיינים, מתייעצים ומשכנעים את עובדיהם, כאשר הם מצפים לשמוע גם טיעונים כנגד, מצפים לתקשורת דו-סיטרית, מצפים שהעובד ישאל שאלות, יעלה רעיונות והשקפות אחרות. לאור התרבות הוכחנית- המנהל הישראלי מצפה לשמוע ויכוח מכפיפיו, לא מתייחסים לדבריו של המנהל, ולכן המנהל צריך להיות במרכז, לעבוד קשה, לשכנע ולהיות עם היד על הדופק.
גם בנה של דואה ביטא מרחק כח נמוך ביותר, למשל  "*אנו בוחרים את מנהיגינו, והמנהיגים שלנו הולכים ברחובות כמו כל אדם אחר*, או *"בבתי הספר שלנו, תלמידים ומורים מתייחסים זה אל זה כשווים"* כלומר, ישנה שאיפה לשוויון במדינתה של דואה ופחות להבחנה בין מעמדות.

המאפיינים המרכזיים של ישראל <u>במדד הגבריות</u> הינה ממוצעת -  מקום של 29/53 שזה 47 בסולם של 100. אולם קיימת תנועתיות בשנים האחרונות לעבר נשיות.
הישראלי הוא חוצפן, מצ'ואיסט, וכחן, צעקן, חסר נימוס, התרבות הישראלית, מדגישה הישגיות, הצלחה, אגרסיביות, שאפתנות, ביצועיזם, "שיחק אותה", מדגישה סממנים חיצוניים כסמלי סטאטוס להצלחה. נשיות: יש פתיחות לדעות שונות, יותר מקובל להביע רגשות, דואגים קצת יותר לאיכות הסביבה. קיימות בישראל, עמותות רבות העוזרות לזולת. 
גם דואה ביטאה מדינה גברית ממוצעת כשאמרה *"למה שתשתדל לעשות הכי טוב שאפשר אם בכל מקרה המדינה דואגת לך?"*  כלומר, מתהיתה ניתן להניח שיש להשתדל לעשות הכי טוב, אך לא ביטאה באופן נחרץ את דעתה בעניין. 

<u>בממד האינדיווידואליזם</u> ישראל נמצאת באמצע ודי קרוב לאינדיבידואליזם. מקום 19/53. קיימת תנועתיות לכיוון מחברה קולקטיביסטית לחברה יותר ויותר אינדבידואליסטית.
מאפיינים קולקטיביסטיים: ישראל החלה את דרכה כמדינת רווחה כאשר כבר בימי התנועה הציונית ניתן דגש על התמקדות בקבוצה. קיומם של איגודים מקצועיים כדרך מקובלת להגן על זכויות העובדים, מעורבות ממשלתית (ביטוח בריאות) אגודות שיתופיות ("אגד"), קיבוצים. סממן קולקטיביסטי נוסף ניתן לראות בתמיכת המשפחה הישראלית למרות שניתן לקשר זאת גם לפאן האינדבידואליסטי. בנוסף, אנחנו מתנדבים לעזרת חלשים (הסעדה בחגים), ובזמן משבר אנחנו מתאחדים.

<u>בממד ההימנעות מאי-ודאות</u>, ישראל במקום נמוך למדי- מקום 19/53. התרבות הישראלית אינה סובלת מצבים עמומים. (רוצים להיות בטוחים).
הסיבה המרכזית לכך, נובעת בשל המצב הביטחוני והכלכלי בישראל. הצורך להתמודד עם אי הודאות, גרם לתולדה של נוקשות בירוקראטיות מאוד גבוהה, משום שהכול נכנס לכללים וחוקים. מצד שני, הישראלים פתחו שיטות להתמודד עם הבירוקרטיה: פרוטקציה, קומבינות וכו'...
גם דואה ביטאה נטיה לוודאות נמוכה *"אם אתם צריכים להמשיך לעבוד עבור עתיד שממשיך קדימה תמיד, אתם אף פעם לא נהנים. האם אלו הם החיים? לעבוד בשביל מחר זה בסדר, אך לא אם שוכחים את היום".*


<u>**המדינה שהינה הדומה ביותר לשבדיה:
**</u>
הינה לכאורה המדינה המתוארת ע"י **טיגה**.
<u>בממד הגבריות</u>, שבדיה נמצאת במקום נמוך ביותר. בשבדיה יש יותר דאגה על השפעת העבודה והארגון על האדם, משפחה , קבוצת עובדים. האמונה בשבדיה שאם המנהיג לא מתאים – ניתן להחליפו. רמת השכלה בשבדיה הינה מאוד גבוהה לכולם, גם למנהלים. המנהלים לא מרגישים צורך שתהיה להם מידע על כל דבר שהם צריכים גם לנתח- אין צורך באסרטיביות . זמן יותר ארוך לדיונים וקבלת החלטות - בסוף יש הסכמה ומחויבות.
*"אנו לא רוצים שום ילד שיילחם – בן או בת. ובמדינה שלנו בנים יכולים לבכות בדיוק כמו בנות; ההורים שלהם ינחמו אותם בדיוק באותה צורה. אנו מאמינים שזה גורם לכולם להיות מאושרים יותר".* בכך היא ביטאה את האופן שבה במדינתה ממד הגבריות הנמוך

<u>בממד מרחק הכח</u> שבדיה מדורגת במקום נמוך. בשבדיה מתייעצים עם הכפיפים לפני קבלת החלטות, מנהלים – מרגישים צורך להסביר ולהצדיק החלטות. מעודדים דעה מרמה יותר נמוכה שיש לה ניסיון /הכשרה שונים. עובדים לא מפחדים להביא חוסר שביעות רצון או התנגדות . עובדים מקבלים הכשרה ולכן יש להם יכולת טכנית וניהולית בדומה למנהלים. המנהל מעדיף לשאול , לכוון מאשר שיהיו לו כל התשובות באופן אישי.
אין הבדלי מעמדות – גם בעבודה עובדים מוצגים במועצות מנהלים. הלבוש בדכ דומה , לא ניתן להבין מייד מיהו המנכ"ל.
גם טיגה ביטאה שאיפה למרחק כח נמוך במדינתה כשאמרה *אנו לא אוהבים אנשים שעושים מעצמם חשובים ואסרטיביים. כילדים אנו לומדים להיות צנועים ולא מתבלטים* 

<u>בממד האינדיווידואליזם </u>שבדיה הינה מדינה קולקטיבית למדי  המשפחה הינה משפחה גרעינית – מרכזית , אבל לא משפחה מורחבת /שבט. בשבדיה ישנה הערכה וחשיבות גבוהה גם לעבודה וגם לזמן פנוי. בעבודה בדרך כלל קיימת אוטונומיה של עובדים וצוותים.
טיגה מבטאת קולקטיביות מסויימת כשאמרה *"אנו מצפים מאנשים לעשות את הכי טוב, אך לא לנסות יותר מדי להיות הכי טובים או להאמין שהם טובים מאחרים"* 

<u>בממד ההימנעות מאי וודאות</u>, שבדיה נוטה לוודאות אבל לא באופן מובהק. הם מוכנים להיות עם רמה של וודאות , מצפים שהשינויים יהיו גם ברמת הארגון וגם ברמה האישית.
גם טיגה מבטאת מדינת רווחה שמספקת וודאות מסויימת *"אם מישהו זקוק לעזרה, הוא יקבל אותה. אם מישהו לא יכול לספק את צרכיו-שלו, המדינה תספק לו אותם."*


**<u>המדינה שהינה הדומה ביותר ליפן:</u>**

לכאורה המדינה המתוארת ע"י **לימה** נמצאת במידת ההתאמה הגבוהה ביותר ליפן.

<u>יפן הינה מדינה גברית</u> ביותר- שאפתנות ורצון עז להצלחה והישגיות. בעבודה אפשר לתמרן ע"מ לזכות בעמדה בכירה יותר, וגם ברכבת התחתית יכולים לדחוף ולהידחף. היפנים הם אגרסיביים ברדיפה אחר הצלחה עולמית ונכסים חומריים. מצפים מנשים לעזוב את מקום העבודה עם נישואיהן, והן נחשבות לעובדות זמניות.
 

<u>בממד מרחק הכח</u> ביפן, לא נהוגה הפרדה ברורה בין "צווארון לבן" לבין "צווארון כחול". הלבוש דומה, או קיימת תלבושת אחידה ואוכלים בחדר אוכל משותף. המשרדים בד"כ מתוכננים להיות פתוחים, כך שכולם יוכלו לראות את כולם, עם מס' מועט של משרדים אישיים. 

<u>בממד האינדווידואליזם</u> קיימת לויאליות גבוהה בתוך הקבוצה המשפחתית והחברתית. רצון לשמור על הרמוניה חברתית. היפנים מזדהים עם ארצם ומאמינים שייעודם הוא להיות יפנים ודומים זה לזה במובנים רבים. התרבות הארגונית מעודדת את תחושת הקולקטיביות ועושה מאמצים רבים כדי לגרום לעובדים להרגיש חלק מהקבוצה: שירים וסלוגנים, תרגילי התעמלות משותפים חיזוק עמדות רצויות כלפי החברה. כששואלים עובד יפאני במה הוא עוסק, הוא יציין את החברה שבו הוא מועסק. אם דברים אינם מתנהלים כשורה, התוצאה יכולה להיות התפטרות ובמקרים חמורים גם התאבדות (תחושת אחריות אישית).

<u>בממד ההימנעות מאי הוודאות</u> יפן נמצאת במקום גבוה במיוחד - התרבות היפנית מאופיינת בנטייה גבוהה להימנעות מאי ודאות. היפנים מאמינים כי ניתן לשלוט באי-ודאות באמצעות סדר ותשומת לב שקדנית לפרטים. ע"מ למנוע אי-ודאות, יש להשתוות או להיות טובים יותר מהמתחרים. ארגונים יפניים נוטים לתיעוד מופרז עם כמויות גדולות של מסמכים ודוקומנטציה: כללים, הדרכות, תרשימים, טפסים וכו'...המטרה היא ליצור הרגשת ביטחון כי הכול בסדר ותחת שליטה, ולא להשאיר פתח לאי- ודאות. תהליך קבלת החלטות, למעשה משקף דרך להימנע מאי- ודאות, כי באמצעות ריבוי השלבים וההסכמות שהחלטה עוברת, מנסים לוודא שכולם מסכימים וכי ההחלטה היא נכונה (ליפנים חשוב גם התהליך ולא רק התוצאה).
 

הסיבה שהמדינה שתוארה ע"י לימה הינה המתאימה ביותר ליפן, לכאורה, הינה שלימה תיארה מדינה שבממד הכח הינה במקום נמוך למדי, מדינה גברית ביותר (*"האם גם האבות מנחמים את ילדיהם אם הם בוכים?" שאלה דודה לימה. "זה לא מה שאת צריכה לעשות, טיגה?"*) , בממד האינדווידואליזם המדינה שלימה מתארת אינה נוטה באופן ברור לכיוון מובהק ובממד ההימנעות מאי וודאות גם מדינתה של לימה מקבלת ציון גבוה ביותר כמדינה שנוטה לוודאות מלאה בביטוייה השונים כגון: "לעבוד קשה..", "להיות בעלי יוזמה..", "לחסוך ואף פעם לא לוותר..", "אנו מסתכלים לעתיד.."

