---
layout: mynote
cssclasses: rtl
tags: [document, personal, c13011 , mba, maman] 
created: 2021-12-22 16:02
modified: 2021-12-22 16:02
type: Document
title: Maman  2021-12-22
---
Week Of: [[2021-12-19]]
[[2021-12-22]]

# ממ"ן 13 בקורס משפט העבודה 13011 

[[home]]/[[Studies]]

מגיש: יעקב קמחי
מ.ז. 038820676
---

## שאלה 1
אכן, מפעל ופליאדה רשאי לשלם לקרני בונוס שנתי של 4%. זאת לאור הנאמר ב*חוק הסכמים קיבוציים תשי"ז-1957 סעיף 22.* "הוראה בחוזה עבודה שהיא שונה מהוראה אישית שבהסכם קיבוצי החל על בעלי החוזה – ההוראה שבהסכם הקיבוצי עדיפה; היה השינוי לטובת העובד, עדיפה ההוראה בחוזה העבודה **אם אין בהסכם הקיבוצי דבר המונע במפורש  אותו שינוי**." מאחר ובהסכם הקיבוצי בסעיף א' נשללה במפורש האפשרות של בונוס  שנתי העולה על 4% הוראה זו גוברת. (הסיבה להוראה זו נאמרה במהלך השיעור כהוראה שבאה לעקר נסיונות של החלשת ועד העובדים וההסכמים הקיבוציים)
## שאלה 2
### א
סעיף 20 לחוק הסכמים קיבוציים קובע שזכויות המוקנות לעובד בהוראות אישיות שבהסכם קיבוצי (הוראות שבהסכם קיבוצי לגבי תנאי עבודה, סיום עבודה, וחובות אישיות המוטלות על עובד ומעסיק) אינן ניתנות לוויתור. זכויות אלה נחשבות כחלק מחוזה העבודה האישי של העובד, והצבת תנאי בחוזה העבודה האישי המבטלת זכויות אלה או מוותרת עליהן, אינה תקפה מבחינה משפטית.
### ב
מהנאמר בהקדמה לשאלה, עולה כי ארגון העובדים שחתם על ההסכם הקיבוצי הינו "ארגון עובדי המזון" ואילו הארגון המעוניין לשנות את ההסכם הקיבוצי ולכרות הסכם חדש הינו ארגון הקרוי "ועד עובדי ופליאדה". א"כ, בהנחה שמבחינה מנהלית התנאים קוימו, ובמדה וישנה זהות תפקידים (המחייבים לצורך ביטול ההסכם הקודם והחלת ההסכם החדש) בין ארגון עובדי המזון לבין ועד העובדים, הדבר אפשרי.
## שאלה 3
דמי טיפול מקצועי-ארגוני (מס-ארגון) מנוכים משכרו של עובד שמתקיימים בו שני תנאים:
1. העובד אינו חבר בארגון עובדים. (עובדים החברים בארגון עובדי המזון פטורים לפיכך מדמי טיפול מקצועי-ארגוני.)
2. החובה לנכות דמי טיפול מקצועי-ארגוני נקבעה בהסכם קיבוצי, בצו הרחבה או בחוזה העבודה שחל על העובד.
מאחר ובהסכם הקיבוצי נקבע שיש לנכות דמי טיפול, על חיה לשלם את דמי הטיפול המקצועי-ארגוני.  ההצדקה לניכוי דמי טיפול מקצועי-ארגוני ניתנה ב*בג"צ עמית* בה נאמר כי "הנאה שווה בזכויות מטילה עול שווה בחובות" וגם עובד שאינו חבר בארגון עובדים נהנה מפעולותיו של ארגון זה (ובפרט מההסכם הקיבוצי שבו נקבעה החובה לבצע ניכוי זה).

## שאלה 4
לפי פס"ד *תדיראן קשר בע"מ ואח' נ'הסתדרות העובדים הכללית החדשה ואח'*
התארגנות על בסיס תעשייתי מאופיינת בכך שהחברות בה פתוחה לכל העובדים
הכלולים ביחידה התעשייתית בלי קשר לעיסוקם, למשלח-ידם או למקצועם , היחידה
התעשייתית יכולה להיות צרה או רחבה והיקפה נמדד מבחינה מפעלית, מעבידית,
ענפית או גיאוגרפית. לפיכך, ההנהלה אינה צודקת בטענתה ועליה לשלם את תוספת השכר אף לעובדי המנהלה והמזכירות.

## שאלה 5
### א
לפי התמונה הנפרשת בפסק הדין, העובדים שארגנו את ההתאגדות ואלו שהצטרפו להתאגדות, עברו מסכת לחצים, איומים ושכנועים לבטל את החברות בארגון העובדים המתהווה. כך לדוגמא:
##### מקרה ההחתמה במטה החברה 
שתי עובדות, אשר חתמו על טופס ההצטרפות, ביקשו לבטל את הצטרפותן לאחר שנכנסו לבניין המטה ולטענתן בלחץ המנהלים.
##### מקרה מר חלפון במחסן
באותו היום בשעה 10:00 במטה -  שעה שברגיל עובדי המחסן יוצאים להפסקה, ביקשו חברי ועד העובדים לשוחח איתם. מר חלפון, שנכח במקום, הורה לסגור את שערי המחסן ולסלק את חברי הוועד, מה שהרתיע את העובדים לצאת מהמחסן ולא איפשר את צירופם להתארגנות
##### הפרעת גב ניניו להחתמת העובדים
באותו היום, הגיעה גב' ניניו למטה המשיבה והודיעה למר שטרית, כי עליו לתאם את הכניסה למטה ושאסור לו להפריע לעובדים בזמן העבודה. וזאת על אף שהובהר כי מדובר בהחתמה על טפסי הצטרפות וזה אינו מפריע למהלך התקין. 
##### הפעלת לחצים לביטול החברות
הופעלו לחצים על המתפקדים לבטל חברותם, אם זה באמצעות הימנעות מחברות ואם זה באמצעות החתמה על ועד מקביל לזה שניסה מר שטרית להקים.
##### הפעלת לחצים ע"י עמיתים לעבודה
מנהל המכירות הארצי בחברה פנה למר שטרית ודרש ממנו לא לשוחח עם העובדים על ההתארגנות בשעות העבודה, שכן מדובר בפעולה אסורה. כמו גם  גב' חן אסייג, סוכנת מכירות במחלקה העסקית, ניסתה לשכנע את מר שטרית לא להתארגן במסגרת החברה, אלא להקים ועד פנימי.

כמו כן, לאחר חקירת הגב' ניניו (מנהלת משאבי האנוש, היא גילתה שאכן היא הוציאה הודעה מתקנת למנהלים שלא להתערב בהתארגנות. בית המשפט הבין מכך שהוראה זו באה לתקן הוראה קודמת שיצאה מן ההנהלה. 

##### סיכום  
 בפרוס ההוכחות ומסכת הפעולות, קמה חזקה של השפעה אסורה ולחץ בלתי הוגן מצד החברה על העובדים במטרה לפגוע בהתארגנות. 

### ב
##### הלכת פלאפון
בסעיף 56 לפסק הדין פלאפון,  קבע בית הדין הארצי כי לעובדים עומדת הזכות להתארגן בארגון עובדים במקום העבודה, והחלטתם זו היא מעניינם בלבד ונתונה להכרעתם, לבחינתם ולשיקולם, בינם לבין עצמם. מפסק הדין: *"בכל הנוגע למימוש זכותם היסודית והחוקתית של העובדים להתארגנות, על המעסיק להרחיק עצמו מהתערבות בהתארגנות העובדים בכל שלב משלביה במהלך יחסי העבודה... תהא אשר תהא עמדתם של העובדים ובחירתם בנוגע להתארגנות, בנדון זה, המעסיק אינו בעל דברם, גם אם לדעתו ייגרם למפעל נזק כלכלי או אחר, כתוצאה מן ההתארגנות"* 
בנוסף, בית הדין קבע, כי באם המעסיק טוען שלא היתה זו רוח המפקד להתנגד להתארגנות, על המעסיק הנטל להוכיח טענה זו, ובאילו אמצעים נקט נגד מי שפעלו ללא רשותו, בשמו או מטעמו למניעת ההתארגנות.
##### הלכת בית בלב 
בהלכה זו נקבע כי לא רק עידוד מנהלים להתנגד להתאגדות הוא פסול אלא אף דרג זוטר.  ובלשון פסק הדין: "*שימוש במנהלים בדרג ביניים ואף דרג זוטר לצורך העברת מסרים כנגד ההתארגנות וניסיון לסכלה נופל אף הוא בגדר האיסורים שנקבעו בהלכה הפסוקה"*

## שאלה 6
##### פיצול מהותי או הפרדה מלאכותית
בית הדין קבע שבמקרה של מודיעין אזרחי - בלדרות (להלן החברה) , אין הפיצול מחברת האם (להלן מודיעין אזרחי)  החברה מעיד על פיצול מהותי מאחר ואין החברה "עומדת על רגליה היא" על אף שהיא יישות משפטית נפרדת.
##### עצמאות ניהולית של מנהל החברה
על אף שהחברה הינה מרכז רווח והפסד עצמאי, מנכל החברה אינו עצמאי לקבל החלטות ניהוליות ואף אין לו סמכות חתימה על הסכמים ועל המחאות. מודיעין אזרחי אף ערבה לכלל פעילותה העסקית ותזרים המזומנים לפעילותה.
לכך, ההפרדה המשפטית אינה חזות הכל ויש להתחשב בגורמים מהותיים נוספים בפעילותה העסקית.
##### מקור החיות העסקית של החברה
לאור התמונה המצטיירת שבמסגרתה החברה הינה אמנם יישות פורמלית-משפטית נפרדת, אך מבחינה מהותית היא יחידה ששואבת **מקור חיותה וקיומה** מקבוצת מודיעין אזרחי. המסגרת המהותית בפרמטר הארגוני-ניהולי היא המסגרת של קבוצת האם - מודיעין אזרחי ולא המסגרת של החברה. 
##### אינטרס בפיצול יחידות המיקוח
לעומת מקרים בהם יש אינטרס לפיצול יחידות המיקוח כגון מקרה טייסי אלעל - להם היה אינטרס להתאגד כיחידת מיקוח נפרדת לאור השתכרותם הטובה יותר מיתר עובדי החברה או מקרה הבכירים בפז. במקרה דנן, עובדי החברה הינם במעמד כלכלי וחברתי שווה ליתר עובדי מודיעין אזרחי ולכך אין כאן האינטרס לעובד המצדיק זאת.

 
---
#maman 
#personal
