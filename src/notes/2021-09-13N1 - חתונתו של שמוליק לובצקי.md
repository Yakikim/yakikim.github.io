---
layout: mynote
tags: [notes, memo, personal, memory] 
created: 2021-09-14 22:43
modified: 2021-09-14 22:43
type: Memo
title:  חתונתו של שמוליק לובצקי 
---
Week Of: [[2021-09-12]]
[[2021-09-13]]

# תזכיר בנושא חתונתו של שמוליק לובצקי 
[[home]]/[[Personal]]/[[Memos]]

## רקע\תיאור
כשיהודה התקשר אלי לפני כשבועיים והזמין אותי לחתונתו של שמוליק, גמור ומנוי היה עמי שאגיע ויהי מה. 
סיון קצת חרקה התלבטה והתנדנדה, החליטה להצטרף אלי כשהבינה שאני הולך וזה סגור. 
נסענו בחשש מה לכיון חוות צאן קידר, ראשית חלפנו על פני מעלה אדומים שהיא עיר ואם לכל דבר. 
לאחר שכמעט ונכנסנו לעזריה (ישוב בשטח B) סבתי על עקבותי והצלחנו להגיע ליישוב קידר שהוא ישוב התנחלותי בורגני לכל דבר. 
חלפנו על פני קידר - דרום, שהוא עונה לגבעה בלתי חוקית קלאסית כזו שמורכבת מאוסף של קרוואנים וגדר סביבם.. הגענו לדרך עפר מאובקת שהובילה לבסוף להארדקור של מה שהשטחים מסוגלים לספק - גבעה בדואית כזו, במיקום שכוח אל ומבודד בלב המדבר אבל עם זאת קרוב גיאוגרפית מספיק לציביליזציה. 
הכל היה מקסים שם וערוך לחופה שתיכף התחילה. 
חטפנו הלם מרובע ומחומש - שמוליק התעטר לו בזקן עבות (מאד) ופאות בהתאם, פתאום הוא הזכיר לנו את האבא שלו. 
![[IMG_20210913_184648.jpg]]
יהודה היה נראה יהודה אבל עם לבן..
יהודית היתה נראית יהודית, בלי אבל..
אברהם היה נראה כמו אברך גבעות קשוח במיוחד..
יאיר היה נראה כמו נער גבעות חמוד ואבוד במיוחד.
נתן היה גבוה וחתיך ונראה כמו תלמיד ישיבה של הרב טל..
איילה היתה נראית כמו יהודית שהתחפשה לנערת גבעות עם סיגריה ביד..
כל היתר אני לא מכיר.
החופה החלה כשהבנות המקפצצות והמתפרעות נרגעו והרב התנכי החל את טכס החופה. 
![[IMG_20210913_185307.jpg]]
הנוף היה מקסים ומרומם, אני התרגשתי בהתאם, ואז יהודה נשא דבריו ותיאר באופן שריגש אותי במיוחד : 
אנחנו אבא של.. ובן של.. וזה חלק מהותי מהמגדיר אותנו. 
זכינו להיות אבא של שמוליק וחווינו איתו דרך ארוכה ומרגשת שהוא היה חלק חשוב בה וביום הזה נרצה לאחל לשמוליק שיתחיל את הדרך שלו עם ההשלמה שלו..
ההקשר וההיסטוריה של המשפחה הזו ובפרט של שמוליק שאני כל כך אוהב, צפה מול עיני, ובתוספת המעמד המיוחד היא גרמה לי להתרגש עד דמעות.. 
 בדקתי את שלומה של סיון. היא לא התחברה בכלל לסצינה ולעסה מסטיק באופן שאותת לי שכדאי להשלים עם המצב ולהיענות לבקשתה לשחרור מוקדם..
![[IMG_20210913_184542.jpg]]
#memo 
#personal
#memories