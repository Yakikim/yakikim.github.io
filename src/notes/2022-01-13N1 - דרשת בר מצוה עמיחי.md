---
layout: mynote
tags: [notes, memo, personal, memory] 
created: 2022-01-13
modified: 2022-01-13 14:43
type: Memo
title:  דרשת בר מצוה עמיחי 
---
Week Of: [[2022-01-09]]
[[2022-01-13]]

#  דרשת בר מצוה - עמיחי 
[[home]]/[[Personal]]/[[Memos]]

## תורה
##### שאלה 
הבוקר קראתי בתורה "ו**לא נחם אלוקים דרך ארץ פלישתים.. פן ינחם העם בראותם מלחמה ושבו מצריימה**"
הקדוש ברוך הוא שקרע את הים והרג בכורי מצרים, לא יכול לתת קצת אומץ לעם ישראל ולקחת אותם בדרך הקלה לישראל?
##### שירת הים - סרט אמריקאי?
אם התורה שלנו היתה סרט אמריקאי, היא היתה צריכה להסתיים בשירת הים. 
##### תקציר הסיפור
הסיפור הוא סיפור לא ייאמן על כמה אחים ממשפחה טובה שמכרו את האח שלהם, הוא נעשה משנה למלך, הם יורדים איתו למצרים ונהפכים למשפחת מלוכה.
קם מלך חדש על מצרים, הם יורדים מגדולתם ואפילו הופכים לעבדים, החיים הופכים לבלתי נסבלים, תינוקות מושלכים ליאור.. 
עד שבאה הישועה הגדולה ועם עשרה מכות מופלאות, הוציא את ישראל ממצרים. 
אבל זה עוד לא נגמר, המצרים רדפו אחריהם וישראל מפוחדים על שפת הים.
אז נקרע הים והם ראו את הרודפים שלהם טובעים. 
עכשיו הם חופשיים ושרים שירה גדולה ואדירה.
##### המסע מעבדות לחירות אף פעם לא נגמר
**אבל**  התורה שלנו היא לא ספר סיפורים, אלא מדריך לחיים!
אנחנו יהודים ואנחנו יודעים ששם-על הים, המסע מעבדות לחירות לא נגמר בכלל, אלא רק התחיל ועוד נמשכת השיירה - המסע המתמיד שלנו ללמידה וגילוי שלנו כעם ושל כל אחד ואחד כפרט. 
##### איך היינו מדמיינים את ערב יציאת מצרים
אני יכול לדמיין את ערב יציאת מצרים עם מנהיגים בני זמנינו, שניה לפני יציאת מצרים, רבים על הקרדיט, או מנסחים נאומים מלאי פאתוס על שבח החירות 
##### המורשת והחינוך
אבל משה רבנו מראה לנו משהו אחר שהוא יסודי ביהדות מאז ועד היום ושהוא המתכון ליציאה מעבדות לחירות אמיתית. שניה לפני יציאת מצרים, עוד כששום דבר לא נגמר, הדבר הראשון שחשוב בזמן הזה, זה חינוך הילדים שאפילו עוד לא נולדו.. 
##### אז למה אין זריקת אומץ?! דברי הרמב"ם
מקודם שאלנו, למה הקדוש ברוך הוא לא זרק בעם ישראל איזו זריקת אומץ והיינו מגיעים לארץ ישראל תוך כמה שבועות.
**הרמב"ם** אומר שהאדם הוא יצור חופשי שרשאי לבחור את דרכו בחיים, הוא לבדו אחראי למעשיו וההשגחה לא מתערבת ברצונותיו ובהנהגותיו בעולם. הקדוש ברוך הוא משנה את הטבע אבל לא את התודעה של האדם! 
##### התהליך הוא תהליך מדורג
אז גם כשעם ישראל יצא ממצרים, הוא היה חייב לעבור תהליך **מדורג** מעם של עבדים לעם של בני חורין.
כמו שגם רואים שכמה ימים אחרי המעמד הגדול על הים, בני ישראל מתחילים להתלונן ולאבד את הפסגות הגדולות שהגיעו אליהם. 
כי חוויה חד פעמית לא יכולה לשנות בן אדם וגם לא זריקת אומץ או הוקוס פוקוס, אלא רק עבודה יומיומית ועקבית.
##### הייחודיות של מצוות תפלין
יש ייחודיות במצוות התפלין שכמו הרבה מצוות אחרות נועדו להזכיר לנו את יציאת מצריים שנאמר  על התפלין *והיו לטוטפות בין עיניך כי ביד חזקה הוציאך ה אלוקיך ממצרים*, שהיא מזכירה לנו בתחלת כל יום את המסע הזה שאנחנו נמצאים בו ושנועדנו להיות בו כל חיינו.
## ברכות
ביום הגדול הזה, שבו אני זוכה להכנס לעול המצוות, ארצה להודות לקדוש ברוך הוא, קודם כל שכולנו פה בבריאות ובשמחה. וגם: 
- לאבא ולאמא. שתמכו בי לאורך כל הדרך להגיע ליום הזה.
- לסבא שמוליק וסבתא ליאורה.שנותנים את עזרתם בכל מה שצריך 
- לסבא רוני ולסבתא חיה. על הדוגמא והתמיכה הרוחנית.
- לדודים היקרים שלי שליוו אותי הבוקר ובכל השמחות והחוויות שלנו לאורך השנים.
- ליהונתן. האח שתמיד עוזר ותומך בי. 
- הלל. על הנפש החרוצה והעוזרת. 
- אריאל. על השמחה שהוא מביא לנו.
- (הר מלמד על שמלמד אותנו איך ללמוד)
 

#memo 
#personal
#memories