---
layout: mynote
tags: [notes, memo, personal, memory, john, toothpain, kipur] 
created: 2021-09-22 21:20
modified: 2021-09-22 21:20
type: Memo
title:  כאבי שיניים ביום כיפור 
---
Week Of: [[2021-09-12]]
[[2021-09-16]]

# כאבי שיניים ביום כיפור 
[[home]]/[[Personal]]/[[Memos]]

## איך זה התחיל
ביום ראשון התחיל לו כאב בצד ימין למטה בשן הטוחנת האחרונה.
זה התחיל ככאב סטנדרטי שחשבתי שיעלם כפי שבא (מה שלרוב אכן קורה) אבל זה לא קרה ואף הקשה קצת על השינה בלילה. 
בלילה של יום שני כבר לא ממש הצלחתי להרדם ונאלצתי לקחת משכך כאבים. 
בלילה של יום שלישי כבר לא הצלחתי לישון עד לשעות הבוקר המוקדמות והתחלתי לעשות טלפונים לרופאי שיניים שיבצעו בי פעולות עזרה ראשונה כלשהם.. לקחתי כדור ואיכשהו הצלחתי לישון איזה שעתיים באותו הלילה. 
## עזרה ראשונה
התקשרתי למרפאת השינים איך שהמרפאה נפתחה והיא אמרה שיהיה נדרש ממני להמתין בין פציינטים על מנת להכנס.  לאחר כמה דקות היא התקשרה אלי ואמרה שאפשר לבוא עכשיו. הגעתי במהירות. 
הרופא, מין רוסי-דתי עם כיפה קטנה מאד, סוציומט להפליא, שייף לי את השן וטען כי זה אמור להקל על הכאב ורשם לי אנטיביוטיקה לחמשה ימים תוך שהוא מציין כי זה מתחיל לעבוד אחרי 48 שעות?! אני כבר הבנתי מה הולך לעבור עלי. גיהנום. ניסיתי לעורר את רחמיו אבל היחידה שניסתה לסייע היתה המזכירה שהציעה לקחת דאבל כדורים לפני הצום וכדו.
המשך היום עבר עלי ביסורים ואת השיעור דף היומי שהיה עלי למסור, ניכר היה בי שקשה עלי מאד והכאיב לי ביותר ויוחנן מסר את החלק השני של הדף במקומי. רחמיהם של אמא ואבא נכמרו עלי מאד, גם שרה רבקה דאגה לי, הילדים שלי פחות (במיוחד יהונתן שלא שכח לי את זה שלא האמנתי לו ביום ראשון השבוע שהוא חולה כשביקש לחזור הביתה)
## יום כיפור
את סעודת מפסקת אכלתי תוך כדי בכי. הייתי עצוב על כי הייתי בעליה רוחנית גדולה ואילו כעת אני כבר מבין שלפנאי להתפלל ביום הקדוש הזה כנראה שלא אזכה. לא ידעתי מה אעשה. 
השלמתי את ההכנות ליום כיפור, לקחתי את האנטיביוטיקה ומשככי כאבים.כאשר התחלתי את תפלות היום הקדוש, הבנתי שאפילו לומר את המלים זה כואב לי ואיכשהו הצלחתי להחזיק את עצמי עד אחרי תפלה של לחש וברחתי הביתה.
שמתי על עצמי קרח ואורז קפוא וכשסיון ראתה אותי ככה היא החליטה ללכת לדוקטור פקטרוביץ. הייתי סקפטי בקשר לזה אבל היא הלכה וחזרה כעבור רבע שעה ובידה איזה משחת אלחוש שאמורה להרדים את האזור הכואב באופן זמני ואוסף של הנחיות שהנחה אותה הדוקטור המותש (הסתבר שמישהו הפיץ שלא בידיעתו את מספר הטלפון שלו בעיתון וכל אותו היום הוא נאלץ לענות למאות פניות.. ) ההנחיות היו: שני כדורים של אנטיביוטיקה בכל פעם, להפסיק עם הקרח(אוףףף), לאכול בשיעורים(פעם ראשונה ל"חלל" יום כיפור..). מצד אחד היה ממש קשה להיפרד מהקרח שהקל עלי במעט, אבל הסתבר שגם האלחוש הזה הצליח להקל במשהו.
על אף שאני הייתי כבר מותש מחוסר שינה ומכאבים, לא הצלחתי להרדם באותו הלילה. כל עשרים דקות שמתי את המשחה הזו שהיתה מרה בצורה נוראית. 
השפעות המשחה הלכה ופחתה עד שבסוף הלילה כבר לא היתה כל כך אפקטיבית. עם זאת, הצלחתי לגנוב בסוף הלילה קצת שינה בהקלה שבין כדור לכדור ובין משחה למשחה.
קמתי לתפלה והחזקתי מעמד עד לאחר תפלה של לחש חזרתי לסבלי ולמשככי הכאבים שבבית.
הצלחתי לישון כשעה וקמתי עם כאב מוזר בשן ונפיחות חריגה בחניכיים. זה עודד אותי משום מה. 
## הקלה
10:45 הבנתי שהציבור תיכף ב"יזכור" והחלטתי שאני הולך לבית הכנסת ומנסה להחזיק כמה שאוכל במוסף.
כעבור כעשרים דקות הבחנתי לשמחתי שהנפיחות ירדה ואיתה הכאב כולו. הייתי בעננים. 
איזה כיף ששניה לפני מוסף אני מצליח לחזור לשפיות! איזה חסד! לא הפסקתי לבכות מצער\שמחה\התעוררות באותו המוסף.. אריאל ועמיחי הצטרפו אלי כמעט לכל התפלה והצלחתי להעביר להם את תחושת הרוממות של סדר העבודה של הכהן הגדול ביום הנפלא הזה. 
המשך הצום עבר עלי בחולשה גדולה ובכאבי ראש איומים, אבל קבלתי בחזרה את היום הגדול הזה. 
פגשתי את הדוקטור בסוף הצום. מרחוק הוא הבחין בחיוך הגדול שעל הפנים שלי והוא לבטח הבין מה אני מנסה לומר לו.. כל מה שיצא לי מהפה היה "דוקטור, איזה חסד. תודה תודה.."
במוצאי הצום עדכנתי את אוהבי והדואגים לי. יוחנן קרא לי "הסובל" ויהונתן ביטל את הכל באמירה שאני רציתי לאכול ביום כיפור אז המצאתי את זה... שיהיה, לא מאחל זאת לאף אחד וברור שלא להם.

#memo 
#personal
#memories