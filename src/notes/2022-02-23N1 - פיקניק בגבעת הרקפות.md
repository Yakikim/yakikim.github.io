---
layout: mynote
cssclasses: rtl
tags: [notes, memo, personal, picnick, hallel, amihay, ariel, dark, memories, family, memory] 
created: 2022-02-23
modified: 2022-02-23 20:29
type: Memo
title:  פיקניק בגבעת הרקפות 
---
Week Of: [[2022-02-20]]
[[2022-02-23]]

# תזכיר בנושא  פיקניק חשוך בגבעת הרקפות 
[[home]]/[[Personal]]/[[Memos]]

ימי רביעי לאחרונה הם ימים שאני נשאר עם הילדים וסיון הולכת לעיסוקיה. השבוע רציתי  קצת לבלות איתם. אמרתי להם שנעשה פיקניק ביער המגינים. הם אהבו את הרעיון.
יצאנו מהבית בחופזה. לקחתי בקבוק מים , ארבע פחיות טונה, גפרורים, הם קנו ביסלי, מרשמלו וביסקוויטים. בדרך הבנו שחסרים כמה דברים.. נכנסנו לצרכנייה של טל שחר לקנות מזלגות, שיפודים וצלחות. הם התמהמהו זמן רב בפנים וכבר עוד רבע שעה השקיעה. הבנתי שעדיף אולי להמשיך לגבעת הרקפות הסמוכה - שם נספיק יותר. 
הגענו לגבעה, הלכנו בכיף והגענו לנקודה קסומה. כל היער עכשיו פורח ברמה לא רגילה. בשיא. ![[WhatsApp Image 2022-02-23 at 21.24.00 (1).jpeg]] 
תפסנו נקודה מאד נחמדה מוקפת בפריחה ובצומת שבילים. אספנו קצת ענפים וניסינו להדליק אותם באמצעות שיטה מעניינת: מדליקים את הטונה בתקוה שידליקו את העצים שאפפו אותה. זה לא ממש תפס, נסינו עוד טונה ועוד קצת נסיונות שנכשלו בעיקר כי העצים לא היו מספיק יבשים. ![[WhatsApp Image 2022-02-23 at 21.24.00.jpeg]] 
בינתיים החושך החל לאפוף אותנו. 
ככל שהחושך גבר, כך גברה החמימות והאנטימיות וכשראיתי שהם לא מפחדים ולא דואגים לגבי עזיבת המקום, נשארתי גם אני. הדלקנו טונה שלישית שעליה הם צלו את המרשמלו שלהם. ![[WhatsApp Image 2022-02-23 at 21.24.00 (2).jpeg]]
כבר היה ממש חשוך והלל הציעה שאדליק את הפנס שבנייד ואשים עליו את בקבוק המים. זה כמובן הוסיף קסם לישות הזאת שהקמנו לנו בתוך החושך שמסביב. 
החלו יללות תנים קרובות, הם חששו והסברתי להם שהתנים חוששים מאיתנו ובורחים מהאדם.
התפשטה עלינו שלוה נדירה ומקסימה, עמיחי יזם משחקי חברה של בחירת דמות ושצריך לנחש מי היא. 
אני בחרתי את נדב היועץ, הרב קליין, יהונתן.. וזו היתה עוד הזדמנות לצחוק ולהינות. לאחר שעה ארוכה של כיף, התחלנו את דרכנו חזרה ומכיון שהכרתי את השבילים ממש טוב, גם ידעתי להחזיר אותנו בשבילים נוחים למרות החושך הכבד. 
תוך כדי שפילסנו את דרכינו בחושך, עמיחי אמר לי "תודה אבא." הם ענו ואמרו גם הם "תודה אבא, היה כיף" וזה הבהיר לי שהתחושות שהיו שם לא היו שלי לבדי..

#memo 
#personal
#memories 