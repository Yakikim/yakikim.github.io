[[Studies]]

# *מגיש: יעקב קמחי*
# *מ.ז. 038820676*
# מטלת מנחה (ממ"ן) 13 -ממן חובה
**הקורס**: 13019 - תרבות וניהול 
**חומר הלימוד למטלה**: נושא 3 במקראה ובאתר
**מספר השאלות**: 1 
**משקל המטלה:** 19 נקודות 
**סמסטר:** 2021ג
** מועד אחרון להגשה: **29/08/21

## שאלה 1 (100 נקודות):
**במקראה באתר הקורס תחת נושא 3, מצוי חומר קריאה בנושא רילוקיישן. בתוך חומר הקריאה פזורים תיאורי מקרים לצרכי המחשת החומר. ראו למשל תיאור המקרה "רוסיה כבר לא מה שהיתה". שער 2 עמוד 61 המתייחס לנושא ניסיון בין לאומי קודם.**

**עליכם לחבר חמישה תיאורי מקרים באורך של כחצי עמוד כל אירוע ,בסגנון תיאורי המקרים הללו.**

**כל מקרה אמור לשקף היבט מחומר הלימוד בנושא רילוקיישן או נסיעות העסקים. למשל ניתן לחבר ארוע המשקף את סוגיית המצב המשפחתי- הדילמה של מה עדיף רווקים או נשואים ברילוקיישן, ארוע המשקף את סוגיית בחירת הנשים לתפקידי מוצבות, היבט ההתמכרות לנסיעות עסקים וכן הלאה כל היבט מתוך מה שלמדנו.**

**כל אירוע כזה יש להסביר בברור מה הוא משקף וכיצד הוא מתחבר לחומר הלימוד ועליו להתייחס היטב למורכבות הבעיה על כל היבטיה.**

## תשובה
### מקרה 1
אנדי, 37, הוא ישראלי נשוי לאנה - רואת חשבון, אב לשני ילדות בנות שנה ושלש, הוא ממוצא אנגלי והוא עלה לישראל עם הוריו בשנות התשעים בעודו בן 14. שפת האם שלו הינה אנגלית והוא בעל דוקטורט מהאוניברסיטה העברית בפיזיקה בהצטיינות. במהלך לימודיו הוא הצליח בחקר נושאים רבים והרגיש איך ידיעותיו ושליטתו בשפה האנגלית סייעו לו רבות במהלך הלימודים וכתוצאה מכך הוא נחשף למאמרים רבים שסייעו לו בכתיבת והצגת התזה. 
לאחר סיום לימודיו הוא החל לעבוד בארגון ISSI המפתח רכיבים המשמשים למערכות ציוד רפואיים.  ארגון ISSI עובד בשיתוף פעולה עם ארגון USSU שהוא ארגון המוביל והגדול ביותר בארצות הברית לציוד רפואי - החל מטכנולוגיות סריקה וכלה בטכנולוגיות מדידות בתחום הבקרים הלבישים. הארגון ISSI בישראל מפתח רכיב בקרה משמעותי במערכת 
חדשה המפותחת בארצות הברית ונמצא בשלבי האינטגרציה של כלל הרכיבים באבטיפוס אשר יחלו בבנייתו בשנתיים הקרובות. 
לצורך התמיכה בהטמעתו המוצלחת של הרכיב שפיתחה חברת ISSI, היא מעוניינת בהצבת מישהו בעל היכרות והבנה טכנית של הרכיב שפיתחה. לצורך כך, יש לבצע רילוקיישן  של אחד מיחידת הפיתוח למרכז המחקר והפיתוח של חברת USSU הנמצא בדנבר - ארצות הברית במטרה שיתמוך בתהליכי הטמעת הרכיב המוצלחת של החברה במוצר הסופי האמריקני. 
בישיבת הנהלת חברת ISSI אמר מנהל הפיתוח כי לדעתו אנדי יהיה העובד המתאים ביותר לאור הבנתו הטכנית המספקת ושליטתו בשפה האנגלית. לעומתו, מנהלת משאבי האנוש חוששת כי על אף שאנדי אכן הינו דובר אנגלית שוטפת ואיכותית ביותר, הוא ביטא בעבר בשיחות רבות את סלידתו מהתרבות האמריקנית הקולנית, הברברית והנחותה בעיניו מן התרבות האנגלית שממנה הוא בא. לאור זאת היא טוענת כי סיכויי ההצלחה של אנדי ברילוקיישן הינם מועטים.
### ניתוח מקרה 1
מנהלת משאבי האנוש מביעה לכאורה את חששה המוצדק ממאפיין האישיות הקשור להצלחת המועמד בתפקידו בתרבות זרה. המאפיין הינו מאפיין ה<u>אתנוצנטריות</u>.
האדם האתנוצנטרי, מתייחס לתרבות האחרת בשיפוטיות ובהתנשאות והוא נוטה להתנשא מעל התרבויות אותם הוא רואה כנחותות. אתנוצנטריות גבוהה זהו מאפיין אשר מנבא כישלון בהצבה בתפקיד. זאת מאחר ומוצב המגיע למקום חדש ואינו מראה נכונות ללמוד ערכים חדשים, אלא דבק בערכיו הוא, לא יהיה מסוגל לגלות גישה חיובית כלפי
התרבות החדשה, להפגין כבוד ועניין במסורת, במנהגים ובאנשי המקום והוא עלול לפתח דרגה גבוהה של הלם תרבותי ולהיכשל במשימתו.
לאור זאת, באם אנדי היה בעל אתנוצנטריות נמוכה יותר, הוא היה יכול להסתגל מהר יותר בכך שהיה מסגל לעצמו חלק ממנהגי המקום ובכך מסוגל לרכוש ידידים וקשרי עבודה נעימים יותר שהיו מסייעים לו בהסתגלות למקום החדש ובכך להביא להצלחת הפרוייקט.

### מקרה 2 
דיאנה, מנהלת פרוייקטים במותג אופנה מספרת: "לאחר חקר שוק ארוך שביצע עמיתי לחברה למצוא מוצר לניהול פרוייקטים מתאים לצרכינו הייחודיים, הזמנו את הנציג של חברת USL שהמוצר שלה היה המוצר המוביל באותה נקודת זמן, ע"מ שיציג את המוצר. הפגישה נקבעה ליום ראשון בבוקר. כבר כשקבעתי את הפגישה, הרגשתי בקולו פליאה בכך שאנו מקיימים את הפגישה דווקא ביום ראשון. חבורת הגברברים ישבה מהופנטת מהפיצ'רים שהציג הנציג של חברת USL, הוא הציג את היכולת לבצע בלחיצת כפתור את הפיכת המשימה לפגישה, הצגת מאגר המשימות בתצוגה יומית, שבועית וכו'. הם היו בעננים והביעו את התפעלותם מהעיצוב, מה-UX\UI של המוצר, הפשטות והיכולות של מערכת ניהול הפרוייקטים. משהו שם היה נראה לי מוזר. לבסוף נפל לי האסימון ובגמר המצגת הצבעתי ושאלתי את השאלה הפשוטה ביותר - מדוע יום ראשון צבוע באפור בתכנון הפרוייקט? הוא נלחץ, אך הודה כי המערכת נבנתה לקהלים שעבורם יום ראשון הוא יום חופש והמערכת לא תומכת בהתאמת שבוע העבודה למצב כמו בישראל. מייד כולנו הסתכלנו אחד על השני והבנו שהמוצר הזה לא יכול לענות לצרכינו פה בישראל". 
### ניתוח מקרה 2
מה שראינו במקרה זה, מעבר לתבונה הרבה ולמקצועיות של דיאנה כאדם, הוא קיומה של אינטואיציה נשית. היא הבינה שיש פער תפיסתי עמוק בין הנציג ובין התרבות המקומית ולכן הבינה את הפרט החשוב שכולם פספסו בדרך והוא חוסר ההתאמה הבסיסי בין התאמתו של המוצר לדרישות הארגון. 
האינטואיציה המיוחסת לאישה והיכולת שלה לתרגם מספר מסרים ורמזים, לבצע מספר משימות בעת ובעונה אחת, הינה הגורם שמאפשר לה להצליח בתפקידים בתרבות שונה מתרבות הבית שלה. לאור היתרונות הללו ועוד שכמותם, הצלחתה של אישה ברילוקציה הינו בעל היתכנות גבוהה יותר מבאם היה מבצע אותה גבר עם אותם ההכשרות והנסיון. 

### מקרה 3
לא ברור לי מה עובר על עומר, שלחנו אותו לרילוקיישן לבודפשט, בשיחות שהיו לנו הוא היה נשמע מוקסם אפילו מעובדי הזבל האדיבים שהוא פוגש ברחוב.. הוא סיפר שיש לו שכנים טובים, שהילדים מצאו חברים וכבר אפילו יודעים לתקשר באופן בסיסי בבית הספר ובגינת המשחקים. הוא אפילו בחן אפשרות להעביר לבודפשט את הוריו הזקנים שיגורו קרוב אליו. 
אך לאחרונה הוא מרבה להתמרמר, הוא טוען שכל דבר שהוא מנסה לקדם בתפקידו שם, הוא לא מצליח לקדם, הוא נתקל בבירוקרטיה רבה בסידוריו היומיומיים, הוא אפילו טען בשיחה השבועית שלנו שהוא מסופק כמה הוא היה האדם הנכון לשלוח למקום. בשיחותינו אני מנסה לעודד אותו ולסייע לו עד כמה שאני מסוגל, אבל כל בעיה שהחברה פותרת לו, צצות כמה בעיות אחרות ואני חושש להצלחת המהלך.
### ניתוח מקרה 3
לכאורה נראה שעומר בעיצומו של מה שקרוי "הלם תרבות" 
עומר חווה בתחילה את שלב ירח הדבש שבמסגרתו הוא חווה סקרנות והתרגשות כשל תייר, אבל אפילו בשלב הזה הוא לא הרגיש והפנים את עצמו כחלק מהתרבות שאליה הוא הצטרף, אלא היה כצופה מן הצד.
לאחר מכן הוא כבר עבר לשלב היעדר חוש הכיוון. הוא התקשה להבין ולהפנים את הקצב השונה של העשיה בתרבות המקומית, הוא חש אשמה בכך שהוא התקשה להיקלט, ואף חש שהוא לא מתאים לתפקיד זה.
ככל הנראה עומר עומד כעת לחוות או שהוא בעיצומו של שלב המרירות והעוינות - השלב שבו המוצב חווה כעס ועוינות כלפי התרבות החדשה כיון שהיא גורמת לו לקשיים רבים. לאחר השלב הזה, באם עומר ישרוד הוא יחווה את שלב ההסתגלות והאינטגרציה, שאז יש להניח שהמשימה תושלם בהצלחה ועומר יעמוד ביעד שנקבע.

### מקרה 4
חגית הינה עובדת בחברת הזנק ישראלית שפיתחה מוצר בתחום הסייבר. היא עבדה בחברה הזו מיום הקמתה. 
למעשה, החברה הוקמה בידי קבוצת חברים ששירתו ביחד בצבא ביחידה טכנולוגית מובחרת. לקראת סוף שירותם הצבאי הם החלו לפתח את המוצר ושנים מחבריה שהם היו ממובילי המהלך הזה, יצאו לסבב גיוסי הון שהוביל לייסודה של החברה ולסבב גיוסי כוח אדם גדול, כך שבשנתה השניה של החברה, מספר העובדים עמד על מעל ל-20 עובדים. חגית היתה מנהלת המוצר לאור יכולותיה והאינטואיציה שלה לזהות צרכים ולתכנן לוחות זמנים לפיתוחים העתידיים במוצר.
אסטרטגיית ההחדרה של המוצר התמקדה בשוק המקומי. לאחר ההחדרה המוצלחת, נשלחה חגית לרילוקיישן כאשת המוצר מטעם הארגון בשוק הגרמני. חגית כמובן, הצליחה והמוצר הניב מכירות רבות לארגוני ענק בשוק האירופי בכלל והגרמני בפרט. חגית נהנתה מאד בשבתה בברלין היא נהנתה מהקהילה הישראלית שהתגבשה באופן מקומי ואף חגגה את חגי ישראל בבית הכנסת המקומי.
לאחר שנתיים וחצי מוצלחות שבמהלכם החברה הקימה חברה-בת שתבצע את ההתאמות במוצר ואת התמיכה והשיווק, תפקידה של חגית הגיע לסיומו והיא נתבקשה לחזור לארץ. היא עשתה זאת ברצון. היא אמנם הסתדרה בברלין ונהנתה מחיי תרבות, שירותים ועשיה פוריה, אבל כמו שהיא אמרה לא פעם - "אין כמו בארץ.."
אך כשהיא חזרה, היא חפשה לעצמה בית בשכירות ונדהמה לגלות שמחירי השכירות הם ממש לא מה שהיא זוכרת. כשהיא עזבה, מחיר דירה עם שני חדרים היה כ-70% מהמחיר המבוקש כיום. בנוסף, היא חזרה לחברה, אך הרגישה כאילו היא רק "יצאה מההקפאה" או כמו שהיא הגדירה את זה "כאילו קמתי מ-קומה  של שנתיים וחצי.." החברה שישבה בתל אביב והעסיקה כ-20 עובדים כבר מעסיקה מעל למאתיים עובדים. אם פעם הייתה צריכה להגיש קבלות על צריכת דלק ולהניחם על שולחנה של אורנה ממשאבי האנוש, היום היא צריכה למלא טופס ממוחשב ולסרוק את הקבלות.. אם פעם כל הארגון היה יוצא לאכול צהרים ביחד, היום יש חדר אוכל והיא לא מכירה חצי מהאנשים..
חגית חושבת בקול: האם באמת אין כמו בארץ?
### ניתוח מקרה 4
נראה כי חגית סובלת מהלם תרבותי הפוך. לאחר הסתגלות והתרגלות לתרבות חדשה, וחזרה לתרבות הביתית, אנשים עלולים לחוות הלם תרבותי הפוך. זהו תהליך ההסתגלות מחדש לתרבות הראשונית. 
לרוב הוא נחווה באופן אינטנסיבי יותר מאשר הלם התרבות המקורי ובדרך כלל קשה יותר להתמודד איתו.
הלם תרבות הפוך הוא תהליך הכולל אידיאליזציה וציפיות. לאחר שחווינו הלם תרבותי מקורי בחו"ל, אנו יוצרים גרסה אידיאלית של התרבות שלנו, ואנו מניחים כי ההגדרה המוכרת לנו לא השתנתה. יש לנו ציפיות שהדברים יישארו כפי שהשארנו אותם. לאחר שחזרנו לתרבות משלנו מחו"ל, אנו מבינים שהחיים שונים והעולם ממשיך בלעדינו - מה שמוביל למצוקה וחרדה.

### מקרה 5
מירב: "לפני שנתיים חזרתי משהות של ארבע שנים בהולנד, אליה נסענו בשביל הפוסט דוקטורט של בעלי.
אני הייתי לאחר תואר ראשון בכלכלה, הייתי פקידה בבנק. העבודה לא היתה קלה בכלל ולכן כשבעלי סיפר לי על ההצעה הזו, ישר אמרתי 'כן'. נראה לי שכל אחת היתה אומרת כן. בעיני באותה התקופה הקריירה של הגבר נתפסה יותר חשובה, גם אם זה לא נכון כלכלית. הוא לא יכול לוותר על הקריירה שלו, בעוד שאני כן. בנוסף, היתה לי את הפנטזיה על כך שאם נעבור לחיות במקום אחר בעקבות העבודה של בעלי, תהיה לי לגיטימציה לרוגע ולפנאי. הפנטזיה שלי היתה להשתחרר מהחובות של הקרירה וההיעדרות הארוכה מהילדים שלי, ולהמנע מרגשות האשמה. 
בפועל המצב היה הפוך. הוא למעשה עודד דווקא תחושות של אובדן זהות ושעמום קשה. לא הייתי יותר פנויה ממה שהייתי בישראל כי החיים שלי התמלאו בהמון ארגונים שצריך לעשות. 
הגעתי להולנד עם שני ילדים קטנים, והבת השלישית שלי נולדה שם. הייתי עסוקה עם הבית, מצאתי את עצמי ימים ארוכים לבד עם הילדים, מה שלפעמים מרגיש אפילו בודד יותר.
יום אחד באתי לבעלי ואמרתי לו, שאין בכוונתי להשאר יותר בהולנד ואני חוזרת בשבוע הבא. 
הוא ממש כעס אז. הוא חשב שהקריירה שלו תתקע בעקבות זה. היום הוא מבין אותי, גם הוא מבין שהקריירה שלו אמנם חוותה עצירה, אבל לפחות המשפחה שלנו נצלה." 
### ניתוח מקרה 5
מירב ובעלה חוו את האתגר של ההצבה מחדש באופן שונה ומנוגד. בעוד ובעלה של מירב חווה שגשוג ועניין רב בעבודתו, היא חוותה קושי הסתגלותי ולא הצליחה להשתלב.
בנוסף, היא התקשתה לוותר על הקריירה שהיא התחילה בה בארץ לטובת הפיכתה לעקרת בית. היא נוכחה לדעת כי אין זה כפי שחשבה וזה אף מייצר תחושות קשות שעמדו להתפרץ בדמות ניתוק משפחתי.
כפי שנאמר בספרה של חוקרת ההצבה מחדש - חנה אורנוי, "הגורם העיקרי לכישלון של מוצב במשימתו היא משפחת המוצב. מוצבים שמשפחותיהם התקשו להשתלב במדינה הזרה, השקיעו תשומת לב רבה במשפחה בשל קשייה והתקשו בביצוע שליחותם. במקרים מסוימים הייתה אי־הסתגלותה של המשפחה הסיבה לחזרה לארץ המקור לפני תום תקופת השליחות" על אף שמירב לכאורה הסכימה ברצון להצבה מחדש, החברה שהציבה את בעלה של מירב היתה יכולה להיערך ולצפות כישלון זה באם היו מכירים את המחקר שהובא בספרה של חנה. החוקרים בחנו את הקשיים העומדים בפני בני–זוג של מוצב משני המינים והשוו את רמת הקושי ביניהם. נקודת המוצא הייתה העובדה שמרבית המוצבים נשואים ולשני בני הזוג קריירה במדינת האם. במחקר נמצא הנתון הקובע שבערך 57% מהמוצבים הם זוגות
שבהם שני בני–הזוג עובדים. כך שאילו היתה מירב מתערה בהולנד ומייצרת לעצמה תעסוקה, היתה יכולה למנוע את כשלון השליחות.
