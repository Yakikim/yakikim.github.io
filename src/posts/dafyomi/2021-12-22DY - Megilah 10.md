---
tags: [notes, dafyomi, daily, Megilah] 
created: 2021-12-22 20:17
modified: 2021-12-22 20:17
type: Document
title:  Megilah 10
link: [[2021-12-22DY - Megilah 10 |   Megilah 10 ]]
---
Week Of: [[2021-12-19]]
[[2021-12-22]]

[[2021-12-21DY - Megilah 9 | << ]] 

# סיכום הדף  Megilah 10

[[HOME]]/[[Daf Yomi##Megilah]]

## משנה 
ההבדל בין משכן שילה לירושלים שבשילה אוכלים קדשים קלים ומעשר שני בכל מקום שרואים משם את המשכן. אבל בירושלים רק בגבולות החומות.
בשילה הותרו אחרי החרבן שלה הבמות. אבל בירושלים לא הותרו הבמות אחרי החורבן.
אבל בשניהם אוכלים קדשי קדשים רק בתוך הקלעים.

## גמרא
#### במות בזמן הזה
אמר ר יצחק שאחרי החורבן מותר להקריב בבמה (בית חוניו) כי הוא סבר מקדש שלמה קדשה לשעתה וקדשה לעתיד לבוא.
ר יצחק חזר בו למרות שרבא העיד ששמע בשמו שאמר כך.
למסקנא הגמרא מביאה את ר ישמעאל בר יוסי שאמר במשנה בערכין שהיו צריכים לחזור ולקדש את הערים המוקפות חומה כשעלו מבבל. וכי למה היו צריכים לחזור ולקדש אם לא קדשה לעתיד לבוא? אז דעת ר יצחק היא אליבא דר ישמעאל.

### "ויהי" לשון צער
ויהי בימי אחשוורוש, אמר ר לוי כל מקום שנאמר ויהי אינו אלא לשון צער.
- ויהי בימי אחשוורוש - היה המן הרשע
- ויהי בימי שפוט השופטים - היה רעב
- ויהי כי החל האדם לרוב - וירא ה כי רבה רעת האדם והגיע מבול.
- ויהי בנסעם מקדם - הבה נבנה לנו עיר
- ויהי בימי אמרפל - בסוף היה מלחמת המלכים.
- ויהי בהיות יהושוע ביריחו - וחרבו שלופה בידו - שהוכיח אותו על ביטול תורה.
- ויהי ה את יהושוע - וימעלו בני ישראל מעל בחרם.
- ויהי איש אחד מן הרמתיים - כי את חנה אהב וה סגר רחמה.
- ויהי כאשר זקן שמואל - ולא הלכו בניו בדרכיו.
- ויהי דוד לכל דרכיו משכיל - קינא בו שאול ויהי שאול עויין את דוד.
- ויהי כי ישב המלך בביתו - רק אתה לא תבנה הבית.

שואלת הגמרא הרי: 
- ויהי ביום השמיני וכתוב שזה היה שמחה כיום שנבראו בו שמים וארץ? אומרת הגמרא שביום הזה מתו נדב ואביהו.
- והכתיב ויהי בשמונים שנה וארבע מאות שנה.. ויבן הבית? 
- ויהי כאשר ראה יעקב את רחל
- ויהי ערב ויהי בוקר ביום ה..

אמר ר אשי אם כתוב ויהי זה ניתן לפרש כצער או שמחה אבל "ויהי בימי" זה תמיד צער.

### מסורות בידי ר לוי
אמוץ (אבי ישעיה הנביא) ואמציה מלך יהודה היו אחים. לומדים זאת מתמר שיהודה לא הכירה וזכתה שיצאו ממנה מלכים ונביאים (ישעיה)

מקום ארון אינו מן המדה - ארון הקודש לא תפס מקום בקודש הקודשים כי המידות שמתוארות לא מסתדרות עם מידות הארון. אלא שעמד בנס.

### פתח ליה פתחא מהאי פרשתא
הגמרא מביאה רצף של דרשות מהמגילה שאמרו אמוראים.

ר יונתן - גזרו על בבל שיתבטל כתבם לשונם מלכותם וכן נכדתם - ושתי

ר שמואל בר נחמני - תחת הנעצוץ יעלה ברוש.. נעצוץ - המן, יעלה ברוש - מרדכי, תחת הסרפד - ושתי, יעלה הדס - זו אסתר, והיה לה לשם - מקרא מגילה, לאות עולם לא ייכרת - ימי הפורים.

ר יהושוע בן לוי - והיה כאשר שש ה עליכם להיטיב אתכם כן ישיש להרע אתכם. ה אינו שש במפלתם של רשעים אלא הוא משיש אחרים שיבואו להרוג את הרשעים.

ר אבא בר כהנא - פסוק מקהלת "כי לאדם שטוב לפניו נתן חכמה ודעת ושמחה ולחוטא נתן עניין.." לאדם שטוב לפניו וכו' זה מרדכי הצדיק. ולחוטא נתן עניין - זה המן שאסף ממון רב. לתת לטוב לפני האלוקים - מרדכי ואסתר שכתוב ותשם אסתר את מרדכי על בית המן.

רבה בר עופרן - ושמתי כסאי בעילם והאבדתי משם מלך ושרים (ירמיה) מלך זו ושתי  ושרים זה המן ועשרת בניו (שרים)




