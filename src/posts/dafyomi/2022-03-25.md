---
tags: [dafyomi, Yevamot] 
date: 2022-03-25
title: Yevamot 18
draft: false
layout: dafyomi
description: 
---

## שומרת יבם שקידש אחיו את אחותה
אם ראובן מת והיה נשוי לרחל - אחות לאה. לאחר מיתת ראובן אחיו שמעון הלך וקידש את לאה. 
- לפי ר יהודה בן בתירא - יש זיקה והוא אסור מדרבנן בלאה ארוסתו כי מפני זיקתו ליבמה
- לפי ר אליעזר היבם מפר את הזיקה בין אם הוא יבם אחד ובין אם יש עוד אחים
- לר יהושוע, אם אחד, יכול להפר ואם שנים, לא מפירים
- לר עקיבא, לא מפר בגלל שאין זיקה. ולאה אינה נחשבת אשתו או ארוסתו

### שומרת יבם שמתה קודם שהתייבמה
ולא הספיק ליבמה האח. לדברי רב הונא אמר רב, מותר באמה של היבמה. כלומר, אין זיקה לדבריו.
לדברי רב יהודה, אסור באמה - כלומר, יש זיקה.

הגמרא מנסה לשאול על רב יהודה, ממשנתנו שרואים שעשה בה האח המייבם מאמר. כלומר, אילו לא עשה מאמר לא היתה לנו בעיה? מתרצת הגמרא, גם אילו לא היה עושה היא היתה אסורה, אבל בא התנא להוציא מדבית שמאי שאמרו שמאמר הופך אותה לאשתו גמורה. 

למסקנת הגמרא, היא מוכיחה שרב יהודה אמר את דבריו בשם שמואל (שהיה גם רבו של רב יהודה בנוסף לרב) ושמואל הלך לדעתו - שהלכה כרבי יהודה בן בתירא

## משנה
אם נשא ראובן את שרה ומת ויבם שמעון את שרה ואחר כך נולד לוי ומת שמעון. שתי נשות שמעון חולצות ללוי, מכיון ששרה נפטרת משום אשת אח שלא היתה בעולמו וצרתה נפטרת מדין צרת ערוה. 
אם עשה שמעון בשרה מאמר ולא יבמה ומת, רבקה אשתו של שמעון חולצת ללוי ולא מתייבמת ושרה פטורה כי מאמר זה רק מרבנן. אבל כיון שחוששים למאמר אז רבקה חולצת אבל לא מתייבמת. רבי שמעון חולק ואומר שלוי מותר בשרה ולכן מייבם מי שירצה.
## גמרא
### האם רבי שמעון חלק גם על חכמים במשנה הקודמת?
לדברי ר אושעיא, היה חלוק. ומה הטעם שסבר כך ר אושעיא? מזה שהמשנה שלנו מיותרת. כי אם הייבום קרה לפני הולדת לוי רבנן אוסרים, אז ברור שאם הייבום קרה לאחרי הלידה של לוי, אשתו תהיה אסורה על לוי? ורבי שמעון שתק עד שיסיימו חכמים ואז אמר את דעתו לגבי הכל. אולם רבי שמעון יסבור את אשת אחיו שלא בא לעולמו רק בציור שבו היה רק אח אחד ללוי והוא מת טרם לידתו.

שואלת הגמרא, הרי אם יבם שמעון ואז נולד לוי הוא מצא את שרה כשאין בה זיקת ראובן. אבל מדוע במקרה שנולד לוי ואז ייבם שמעון, למה היא מותרת לו? הרי כשבא לעולם, הוא היה אסור עליה?
עונה הגמרא, רבי שמעון סבר שיש לשמעון זיקה ליבמה גם לפני הייבום. וזיקה כמו אישות. כך שכשבא לוי לעולם, הוא בא ומצא את שרה אסורה עליו כאשת אח.
