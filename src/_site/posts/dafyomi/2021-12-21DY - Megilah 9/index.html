<p>Week Of: <a class="internal-link" href="/posts/2021-12-19">2021-12-19</a><br>
<a class="internal-link" href="/posts/2021-12-21">2021-12-21</a></p>
<p><a class="internal-link" href="/posts/2021-12-20-dy-megilah-8"> &lt;&lt; </a></p>
<h1 id="megilah-9" tabindex="-1">סיכום הדף  Megilah 9 <a class="external-link" href="#megilah-9" aria-hidden="true" target="_blank">#</a></h1>
<p><a class="internal-link" href="/posts/home">HOME</a>/<a class="internal-link" href="/posts/daf-yomi-megilah">Daf Yomi##Megilah</a></p>
<h2 id="" tabindex="-1">משנה <a class="external-link" href="#" aria-hidden="true" target="_blank">#</a></h2>
<p>ההבדל בין ספרי תנ&quot;ך לבין תפלין ומזוזות, שבכתיבת התנ&quot;ך בלשון זרה, יש בהם קדושה.<br>
לעומת התפילין והמזוזות רק בלשון אשורית (לשון הקודש) יש בהם קדושה.<br>
רשבג אומר, שבנוגע לתנ&quot;ך התירו רק לשון יוונית.</p>
<h2 id="-1" tabindex="-1">גמרא <a class="external-link" href="#-1" aria-hidden="true" target="_blank">#</a></h2>
<p>לעניין תפירת הקלפים הם שווים שבשניהם זה צריך להיות בגידים. וכן הם מטמאים את הידים להיות שניות לטומאה.<br>
הברייתא אומרת שרק כתב אשורי מטמא אבל כתב עברי לא מטמא וכן עד שיכתוב על הספר (קלף) ובדיו.<br>
במסקנא הבריתא הזו מדברת בשני אופנים:</p>
<ol>
<li>שהמשנה שלנו בכל הספרים והברייתא מדברת על מגילה.</li>
<li>הברייתא מדברת בשאר ספרים (נביאים וכתובים) ואליבא דר יהודה שאמר שבשאר ספרים לא התירו יונית (שלא כמו ספר תורה שראינו שרשב&quot;ג מתיר) לפי מעשה בתלמי המלך.</li>
</ol>
<h3 id="-2" tabindex="-1">מעשה בתלמי המלך <a class="external-link" href="#-2" aria-hidden="true" target="_blank">#</a></h3>
<p>כינס 72 זקנים ושם אותם בחדרים נפרדים ודרש מהם שיתרגמו את התורה ליוונית וכולם כתבו אותו דבר ותרגמו את התורה כך שלא יהיה טעות בהבנה.<br>
ואלו המקומות ששינו</p>
<ol>
<li>שינו בין בראשית ברא אלוקים לבין אלוקים ברא בראשית (שלא יטעו לומר שתי רשויות)</li>
<li>אעשה אדם בצלם ובדמות (שלא &quot;נעשה - שתי רשויות)</li>
<li>ויכל ביום השישי ולא ויכל ביום השביעי (ה לא עבד ביום השביעי)</li>
<li>זכר ונקבה בראו ולא בראם (שלא היו שני גופים נפרדים אלא גוף אחד עם שני פרצופים)</li>
<li>הבה ארדה ואבלה שם שפתם (ולא נרדה)</li>
<li>ותצחק שרה בקרוביה (ולא בקרבה - שאין משוא פנים לאברהם שגם הוא צחק)</li>
<li>כי באפם הרגו שור וברצונם עקרו אבוס (שלא יאמר שאבותינו היו רוצחים, אלא שהם לא נחשבו כאדם אלא כשור)</li>
<li>ויקח משה את אשתו ואת בניו וירכיבם על נושא בני אדם ( ולא על החמור שלא ילגלגו על משה לאמר שלא היה לו חיה מכובדת יותר כמו סוס או גמל)</li>
<li>ומושב בני ישראל אשר ישבו במצרים ועוד ארצות .. ארבע מאות שנה ( לא רק מצרים שלא יגידו שכתוב שקר ולא כך החשבון)</li>
<li>וישלח את זאטוטי בני ישראל (ולא נערי בני ישראל שזה לשון זלזול ונערות)</li>
<li>ואל זאטוטי בני ישראל לא שלח ידו  (ולא אצילי בני ישראל, כדי שלא יהיה סתירה בין הלשון הקודמת שכתבו שם זאטוט)</li>
<li>לא חמד אחד מהם נשאתי (ולא חמור אחד מהם -שלא יגידו שלא לקח חמור אבל כן לקח משהו אחר. אבל חמד זה אומר שלא חמד שום דבר משלהם)</li>
<li>אשר חלק ה אלוקיך אותם להאיר לכל העמים (ולא &quot;ופן תשא עיניך השמיימה וראית את השמש.. אשר חלק ה אלוקיך אותם לכל העמים&quot; שלא יגידו שהתיר להם לעובדם ולפיכך בן נח מותר בעבודה זרה)</li>
<li>וילך ויעבוד אלוקים אחרים אשר לא ציויתי לעובדם (הוסיפו את לעובדם )</li>
<li>בחיות האסורות הוסיפו במקום &quot;את הארנבת&quot; &quot;את צעירת הרגלים&quot; כי כך קראו לאשתו ולא רצו להעליב אותה.</li>
</ol>
<h3 id="-3" tabindex="-1">למה התירו לתרגם את התורה ליוונית <a class="external-link" href="#-3" aria-hidden="true" target="_blank">#</a></h3>
<p>יפת אלוקים ליפת וישכון באוהלי שם שהלשון היפה של יפת היא שתשכון באהלי שם. כי היוונית היא השפה היפה ביותר מלשונות בני יפת.</p>
<h2 id="-4" tabindex="-1">משנה <a class="external-link" href="#-4" aria-hidden="true" target="_blank">#</a></h2>
<p>כוהן גדול המשוח בשמן מביא פר לחטאת במדה והורה היתר בשוגג. אבל כוהן גדול שלא נמשח אלא רק מרובה בגדים הוא ככל אדם ומביא כבשה או שעירה לחטאת.<br>
כוהן גדול בתפקיד ראוי להביא קורבנות פר ביום כיפורים ועשירית האיפה. אבל כוהן גדול שפרש לא יכול להביא אותם.</p>
<h2 id="-5" tabindex="-1">גמרא <a class="external-link" href="#-5" aria-hidden="true" target="_blank">#</a></h2>
<p>הגמרא מביאה משנה שהרישא של המשנה שלנו מסתדרת אליבא דחכמים והסיפא מסתדרת אליבא דר מאיר. אז לר חסדא, הרישא של המשנה שלנו נשנתה ע&quot; רבנן ואת הסיפא שנה ר מאיר.<br>
לר יוסף, שניהם נשנו ע&quot;י רבי והוא זה שנקט במרובה בגדים - אליבא דחכמים ובכוהן שעבר - אליבא דר מאיר</p>
<h2 id="-6" tabindex="-1">משנה <a class="external-link" href="#-6" aria-hidden="true" target="_blank">#</a></h2>
<p>מזבח שאינו במקדש נקרא במה ומי שמקריב עליו בזמן שמקדש קיים חייב כרת.<br>
אין הבדל בין במה גדולה (כמו שהיה בגבעון ובנוב) לבין במה קטנה (של יחיד בחצר) רק שהפסח קרב רק בבמה גדולה.<br>
גבי עולה ושלמים שהם נדבות - ניתן גם בבמה קטנה. אבל קורבנות חובה קרבים רק בבמה גדולה.</p>
<h2 id="-7" tabindex="-1">גמרא <a class="external-link" href="#-7" aria-hidden="true" target="_blank">#</a></h2>
<p>מדייקת הגמרא, לא רק פסח שונה ביניהם, אלא <strong>כעין</strong> הפסחים. כלומר קורבן ציבור שזמנו קבוע. אבל אם אין זמנו קבוע, (כמו פר העלם דבר ושעירי עבודה זרה) אפילו בבמה גדולה אינו קרב. שזה מסתדר כמו ר שמעון ולא כחכמים שאמרו שגם זה ניתן להקריב בבמה גדולה.</p>
