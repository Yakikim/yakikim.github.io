<p>Week Of: <a class="internal-link" href="/posts/2021-12-19">2021-12-19</a><br>
<a class="internal-link" href="/posts/2021-12-20">2021-12-20</a></p>
<p><a class="internal-link" href="/posts/2021-12-19-dy-megilah-7"> &lt;&lt; </a></p>
<h1 id="megilah-8" tabindex="-1">סיכום הדף  Megilah 8 <a class="external-link" href="#megilah-8" aria-hidden="true" target="_blank">#</a></h1>
<p><a class="internal-link" href="/posts/home">HOME</a>/<a class="internal-link" href="/posts/daf-yomi-megilah">Daf Yomi##Megilah</a></p>
<h2 id="" tabindex="-1">משנה <a class="external-link" href="#" aria-hidden="true" target="_blank">#</a></h2>
<p>המודר הנאה מחבירו אסור בדריסת הרגל בביתו של החבר וכן אסור ללוות מכשירי אוכל נפש.<br>
המודר הנאת מאכל מותר בדריסת הרגל ומותר ללוות מכשירי אוכל נפש - רק במקום שלא משכירים כיוצא בהן.</p>
<h2 id="-1" tabindex="-1">גמרא <a class="external-link" href="#-1" aria-hidden="true" target="_blank">#</a></h2>
<p>הגמרא מדייקת שהמשנה כמו ר אליעזר שכל מקום שהדרך לוותר עליו, אסור במודר הנאה.</p>
<h2 id="-2" tabindex="-1">משנה <a class="external-link" href="#-2" aria-hidden="true" target="_blank">#</a></h2>
<p>ההבדל בין נדרים (הרי עלי עולה) לבין נדבות (הרי זו עולה) הוא שבנדר אם מתה הבהמה וכו' חייב אחרת.</p>
<h2 id="-3" tabindex="-1">גמרא <a class="external-link" href="#-3" aria-hidden="true" target="_blank">#</a></h2>
<p>בבל תאחר שניהם שווים.<br>
הגמרא מסבירה את המקור להבדל בין תחולת הנדר (על האדם ) לעומת תחולת הנדבה (על הבהמה)</p>
<h2 id="-4" tabindex="-1">משנה <a class="external-link" href="#-4" aria-hidden="true" target="_blank">#</a></h2>
<p>ההבדל בין זב שראה שתי ראיות רצופות לבין זה שרואה שלש רצופין שזה שרואה שנים לא מביא קרבן.</p>
<h2 id="-5" tabindex="-1">גמרא <a class="external-link" href="#-5" aria-hidden="true" target="_blank">#</a></h2>
<p>לעניין טומאת משכב ומושב ושבעה נקיים , שניהם שווים.<br>
ר סימאי אומר שלומדים מ&quot;איש איש כי יהיה זב מבשרו זובו <strong>טמא</strong> יהיה&quot; שאפילו שנים (זב מזובו) טמא. כלומר ההבדל הוא רק בקרבן שהשלישי מחייב.<br>
לימוד נוסף: &quot;וכיפר עליו הכהן מזובו&quot; מקצת זובו. שמקצת זבים מביאים קורבן - אלו שראו שלש.<br>
לימוד נוסף שמלמד על זה שהם שווים לעניין משכב ומושב ושבעה נקיים: &quot;וכי יטהר הזב מזובו וספר לו שבעת ימים&quot; וספר - מלמד על זב בעל שתי ראיות שטעון שבעה נקיים.</p>
<h2 id="-6" tabindex="-1">משנה <a class="external-link" href="#-6" aria-hidden="true" target="_blank">#</a></h2>
<p>ההבדל בין מצורע מוסגר (ספק) למצורע מוחלט שהמחולט צריך לפרוע ראשו ולפרום בגדיו והמוסגר לא צריך.<br>
מצורע שהוא טהור אחרי שהוסגר ולא הוחלט אינו טעון תגלחת וציפורים. אבל זה שנטהר לאחר ההחלט, חייב בציפורים ובתגלחת.</p>
<h2 id="-7" tabindex="-1">גמרא <a class="external-link" href="#-7" aria-hidden="true" target="_blank">#</a></h2>
<p>שניהם שווים לעניין שילוח המצורע מחוץ לחומות ולעניין חומרת הטומאה של המצורע.<br>
מצורע מתוך הסגר לא חייב בפריעה ופרימה שכתוב &quot;והצרוע אשר <strong>בו</strong> הנגע, בגדיו יהיו פרומים..&quot; זה שצרעתו תלויה בו ולא זה שצרעתו תלויה בימים.<br>
מצורע מתוך הסגר פטור מתגלחת וציפורים שכתוב &quot;והנה נרפא נגע הצרעת&quot; ואז כתוב דין הציפורים וכו. כלומר, רק מי שצרעתו תלויה ברפואות ולא זה שצרעתו תלויה בימים.</p>
