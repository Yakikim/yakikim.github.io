<p>Week Of: <a class="internal-link" href="/posts/2021-11-14">2021-11-14</a><br>
<a class="internal-link" href="/posts/2021-11-16">2021-11-16</a></p>
<p><a class="internal-link" href="/posts/2021-11-15-dy-taanit-3"> &lt;&lt; </a></p>
<h1 id="taanit-4" tabindex="-1">סיכום הדף  Taanit 4 <a class="external-link" href="#taanit-4" aria-hidden="true" target="_blank">#</a></h1>
<p><a class="internal-link" href="/posts/home">HOME</a>/<a class="internal-link" href="/posts/daf-yomi-taanit">Daf Yomi##Taanit</a></p>
<h2 id="" tabindex="-1">צורבא מרבנן <a class="external-link" href="#" aria-hidden="true" target="_blank">#</a></h2>
<p>אמר רבא, צורבא=חריף צעיר דומה לגרעין שנובט בקרקע שהולך וגודל בתורה<br>
ועוד אמר, כשהצורבא כועס התורה שלומד גורמת לו לרתוח שהוא נעשה יותר רגיש.<br>
רב אשי אומר, כל תלמיד חכם שאינו קשה כברזל - שלא כועס על התלמידים והעם כשצריך להטיל עליהם אימה, אינו תלמיד חכם.<br>
אמר רבינא, למרות זאת צריך אדם להתרגל להתנהג בנחת.</p>
<h2 id="-1" tabindex="-1">שאלה שלא כהוגן <a class="external-link" href="#-1" aria-hidden="true" target="_blank">#</a></h2>
<p>שלשה שאלו שלא כהוגן ולשנים השיבום כהוגן:</p>
<ol>
<li>אליעזר עבד אברהם - אפילו חיגרת וסומא, נזדמנה לו רבקה.</li>
<li>שאול בן קיש - מי שיכה את גלית יזכה במיכל - אפילו עבד כנעני וממזר, נזדמן לו דוד.</li>
<li>יפתח הגלעדי - והיה היוצא מדלתי ביתי - אפילו כלב או חזיר, נזדמנה לו בתו.</li>
</ol>
<p>רבי ברכיה אומר שגם כנסת ישראל שאלה שלא כהוגן והושבה כהוגן - שביקשה גשם וקבלה טל. וכן, שבקשה שימני כחותם וקבלה דבר שתמיד גלוי - הן על <strong>כפים</strong> חקותיך.</p>
<h2 id="-2" tabindex="-1">שאלת גשמים <a class="external-link" href="#-2" aria-hidden="true" target="_blank">#</a></h2>
<p>מי זה שאומר ששואלים רק סמוך לגשמים:<br>
רבא: לרבי יהושוע - משעת הנחת הלולב.<br>
אביי: אולי גם רבי אליעזר - שאלה לחוד והזכרה לחוד.<br>
איכא דאמרי:<br>
המשנה כרבי יהושוע, רבא אומר שניתן כרבי אליעזר - שאלה לחוד והזכרה לחוד.</p>
<h2 id="-3" tabindex="-1">עד מתי שואלין <a class="external-link" href="#-3" aria-hidden="true" target="_blank">#</a></h2>
<p>רבי יהודה במשנה - עד יוט ראשון של פסח במוסף.<br>
רבי יהודה במשנה אחרת - עד שיעבור הפסח.<br>
רב חסדא מתרץ - כאן לשאול כאן להזכיר.<br>
עולא חולק - שתי תנאים אליבא דרבי יהודה.<br>
רב יוסף - שניהם אותו דבר רק הכוונה עד שיעבור ש&quot;ץ הראשון.<br>
רבה - הכוונה עד שיעבור זמן שחיטת הפסח - מנחה של ערב פסח.</p>
<h2 id="-4" tabindex="-1">מחלוקת רבי יהודה, רבי אליעזר ורבי יהושוע <a class="external-link" href="#-4" aria-hidden="true" target="_blank">#</a></h2>
<p>אמר רב אסי בשם ר יוחנן, הלכה כרבי יהודה.(שמיני עצרת)<br>
אבל זה לא מסתדר כי רבי אלעזר היה תלמידו של רבי יוחנן ולא יכול להיות שהוא פסק כרבי יהודה והוא כרבן גמליאל.<br>
תירוץ אחד: כאן לשאול (רבי אלעזר כרבן גמליאל) כאן להזכיר (רב יוחנן כרבי יהודה)<br>
תירוץ שני: זה בני בבל(ז חשון) וזה בני ישראל (שמיני עצרת)<br>
הגמרא מדייקת, ניתן לומר ששניהם בארץ ישראל, זה בזמן שבית המקדש קיים (ז חשון כרבן גמליאל) זה בזמן הזה (שמיני עצרת כרבי יהודה).</p>
<h2 id="&quot;" tabindex="-1">בני חו&quot;ל <a class="external-link" href="#&quot;" aria-hidden="true" target="_blank">#</a></h2>
<p>לפי רב מתחיל הזכרת גשמים במוסף של היום הראשון בשמיני עצרת, פוסק במנחה וחוזר להזכיר החל ממוסף של היום השני.<br>
לפי שמואל, מתחיל במוסף של יום א, פוסק בערבית של יום ב וחוזר במוסף של יום ב.<br>
לפי רבא ורב ששת, כיון שהתחיל שוב אינו פוסק.<br>
הגמרא מסיקה שרב חזר בו וסבר כרבא וכך ההלכה.</p>
