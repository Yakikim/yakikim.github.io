<p>Week Of: <a class="internal-link" href="/posts/2021-11-21">2021-11-21</a><br>
<a class="internal-link" href="/posts/2021-11-23">2021-11-23</a></p>
<p><a class="internal-link" href="/posts/2021-11-22-dy-taanit-10"> &lt;&lt; </a></p>
<h1 id="taanit-11" tabindex="-1">סיכום הדף  Taanit 11 <a class="external-link" href="#taanit-11" aria-hidden="true" target="_blank">#</a></h1>
<p><a class="internal-link" href="/posts/home">HOME</a>/<a class="internal-link" href="/posts/daf-yomi-taanit">Daf Yomi##Taanit</a></p>
<h2 id="" tabindex="-1">זמן רעב <a class="external-link" href="#" aria-hidden="true" target="_blank">#</a></h2>
<p>אמר ר יהודה אמר רב: אם אדם אוכל בצמצום בשנת רעב ניצל ממיתה משונה.</p>
<p>אמר ריש לקיש, אסור לאדם לשמש מיטתו בשנות רעב כמו יוסף &quot;בטרם תבוא שנת הרעב&quot;</p>
<p>אם הציבור שרויים ברעב והוא אוכל או פורש למקום אחר, מלאכי השרת מניחים את ידיהם עליו ואומרים שלא יראה בנחמת הציבור.</p>
<p>בזמן שהציבור שרוי בצער, לא יאמר אדם אוכל ואשתה שלום עליך נפשי. כי לבסוף ימות.</p>
<p>ראינו במשה שציער עצמו וישב על אבן כשנלחמו בני ישראל, כדי להזדהות עם צער הציבור.</p>
<p>העדים על עבירותיו של אדם הם: קורות ביתו, שני מלאכי השרת (דבי רב שילא), נשמתו (ר חידקא), אבריו.</p>
<p>צדיק וישר הוא, שהצדיקים מקבלים שכר בעוהב ורשעים עונש.</p>
<h2 id="-1" tabindex="-1">האם ראוי לישב בתענית? <a class="external-link" href="#-1" aria-hidden="true" target="_blank">#</a></h2>
<p>שמואל אומר כל היושב בתענית נקרא חוטא. ראיה מנזיר שנאמר בו אשר חטא.<br>
ר אלעזר אומר נקרא קדוש. ראיה מנזיר שנאמר בו קדוש יהיה גדל פרע. הגמרא מדייקת שזה כשלא טימא את עצמו בטומאת מת וכן כשהוא יכול לצער את עצמו ולסבול את התענית.<br>
ריש לקיש אמר, נקרא חסיד. שנאמר גומל נפשו איש חסיד.<br>
רב ששת אומר, תלמיד שיושב בתענית זה לא מועיל לו כלום.<br>
ר ירמיה בר אבא בשם ריש לקיש אומר, תלמיד חכם לא רשאי לשבת בתענית כי ממעט במלאכת שמים.</p>
<blockquote>
<p>השלה חולק על תוספות (שהוא נקרא חוטא <strong>קצת</strong> לפי שמואל) ואומר שזה רק כשלא חטא המתענה, אבל כשיש בידיו טעם חטא אז אין הוא נקרא חוטא כמובן.</p>
</blockquote>
<h2 id="-2" tabindex="-1">תענית שעות <a class="external-link" href="#-2" aria-hidden="true" target="_blank">#</a></h2>
<p>למדנו במשנה, שאם הגיע יז בחשון ולא ירדו גשמים אז מתחילים תענית יחידים שמתחילה מעלות השחר.<br>
אמר רבי זעירא בשם רב הונא: יחיד שקיבל עליו תענית אפילו אכל ושתה כל הלילה למחר מתפלל תפלת תענית. אבל אם לן בתעניתו (ספונטנית במוצאי יום התענית הראשון) למחר אינו מתפלל תפלת תענית.<br>
ר יוסף מסתפק בכוונת רב הונא:<br>
האם רב הונא סבר אין מתענים תענית שעות, והתענית לא חלה בתענית שאינה יום שלם, או שרב הונא סבר שניתן להתענות לשעות ורק לא מתפלל תפלת תענית במקרה כזה.<br>
אז אביי אומר, מתענים לשעות וכן מתפלל תפלת תענית. אבל כאן המקרה היה אחר ורב הונא אמר את זה מכיון ו<strong>לא קיבל</strong> על עצמו מאתמול.</p>
<p>מר עוקבא ביקר במקום שנקרא גינזק, שאלו אותו:</p>
<ul>
<li>מתענים לשעות או לא, לא ידע.</li>
<li>קנקני חרס של נוכרים ששימשו ליין נסך אסורים או מותרים, לא ידע.</li>
<li>באלו בגדים שימש משה בימי המילואים, לא ידע.<br>
שאל מר עוקבא, אמרו לו מתענים לשעות, מתפללים תפלת תענית, קנקנים מותרים לאחר 12 חודשים ומשה שימש בחלוק לבן של פשתן.</li>
</ul>
